昔人已乘黃鶴去，此地空餘黃鶴樓。黃鶴一去不復返，白雲千載空悠悠。晴川歷歷漢陽樹，芳草萋萋鸚鵡洲。日暮鄉關何處是？煙波江上使人愁。, 岧嶢太華俯鹹京，天外三峰削不成。武帝祠前雲欲散，仙人掌上雨初晴。河山北枕秦關險，驛路西連漢畤平。借問路傍名利客，何如此處學長生。, 君家何處住，妾住在橫塘。停船暫借問，或恐是同鄉。, 君家何處住，妾住在橫塘。停船暫借問，或恐是同鄉。, 家臨九江水，來去九江側。同是長幹人，生小不相識。
