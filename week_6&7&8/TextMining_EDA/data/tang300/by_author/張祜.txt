故國三千里，深宮二十年。一聲何滿子，雙淚落君前。, 金陵津渡小山樓，一宿行人自可愁。潮落夜江斜月裡，兩三星火是瓜州。, 禁門宮樹月痕過，媚眼惟看宿鷺窠。斜拔玉釵燈影畔，剔開紅焰救飛蛾。, 日光斜照集靈臺，紅樹花迎曉露開。昨夜上皇新授籙，太真含笑入簾來。, 虢國夫人承主恩，平明騎馬入宮門。卻嫌脂粉汙顏色，淡掃蛾眉朝至尊。
