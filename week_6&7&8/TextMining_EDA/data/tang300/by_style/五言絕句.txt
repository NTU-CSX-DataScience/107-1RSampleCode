寥落古行宮，宮花寂寞紅。白頭宮女在，閒坐說玄宗。, 白日依山盡，黃河入海流。欲窮千里目，更上一層樓。, 三日入廚下，洗手作羹湯。未諳姑食性，先遣小姑嘗。, 紅豆生南國，春來發幾枝。願君多采擷，此物最相思。, 君自故鄉來，應知故鄉事。來日綺窗前，寒梅著花未？, 空山不見人，但聞人語響。返景入深林，復照青苔上。, 獨坐幽篁裡，彈琴復長嘯。深林人不知，明月來相照。, 山中相送罷，日暮掩柴扉。春草明年綠，王孫歸不歸？, 綠蟻新醅酒，紅泥小火爐。晚來天欲雪，能飲一杯無？, 北斗七星高，哥舒夜帶刀。至今窺牧馬，不敢過臨洮。, 床前明月光，疑是地上霜。舉頭望明月，低頭思故鄉。, 美人卷珠簾，深坐顰蛾眉。但見淚痕溼，不知心恨誰。, 向晚意不適，驅車登古原。夕陽無限好，只是近黃昏。, 鳴箏金粟柱，素手玉房前。欲得周郎顧，時時誤拂弦。, 嶺外音書斷，經冬復歷春。近鄉情更怯，不敢問來人。, 功蓋三分國，名成八陣圖。江流石不轉，遺恨失吞吳。, 移舟泊煙渚，日暮客愁新。野曠天低樹，江清月近人。, 春眠不覺曉，處處聞啼鳥。夜來風雨聲，花落知多少。, 打起黃鶯兒，莫教枝上啼。啼時驚妾夢，不得到遼西。, 千山鳥飛絕，萬徑人蹤滅。孤舟蓑笠翁，獨釣寒江雪。, 懷君屬秋夜，散步詠涼天。空山松子落，幽人應未眠。, 終南陰嶺秀，積雪浮雲端。林表明霽色，城中增暮寒。, 故國三千里，深宮二十年。一聲何滿子，雙淚落君前。, 松下問童子，言師採藥去。只在此山中，雲深不知處。, 歸山深淺去，須盡丘壑美。莫學武陵人，暫遊桃源裡。, 蒼蒼竹林寺，杳杳鐘聲晚。荷笠帶斜陽，青山獨歸遠。, 泠泠七絃上，靜聽松風寒。古調雖自愛，今人多不彈。, 孤雲將野鶴，豈向人間住。莫買沃洲山，時人已知處。, 昨夜裙帶解，今朝蟢子飛。鉛華不可棄，莫是?砧歸。
