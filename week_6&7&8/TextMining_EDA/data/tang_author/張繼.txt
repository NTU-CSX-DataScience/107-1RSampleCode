月落烏啼霜滿天，江楓漁火對愁眠。姑蘇城外寒山寺，夜半鐘聲到客船。遼陽望河縣，白首無由見。海上珊瑚枝，年年寄春燕。連山盡塞水縈迴，山上戍門臨水開。珠簾直下一百丈，日暖遊鱗自相向。昔人愛險閉層城，今人復愛閒江清。沙洲楓岸無來客，草綠花開山鳥鳴。舊隱人如在，清風亦似秋。客星沈夜壑，釣石俯春流。鳥向喬枝聚，魚依淺瀨遊。古來芳餌下，誰是不吞鉤。流落時相見，悲歡共此情。興因尊酒洽，愁為故人輕。暗滴花莖露，斜暉月過城。那知橫吹笛，江外作邊聲。寂寂訟庭幽，森森戟戶秋。山光隱危堞，湖色上高樓。禹穴探書罷，天台作賦遊。雲浮將越客，歲晚共淹留。耕夫召募愛樓船，春草青青萬項田；試上吳門窺郡郭，清明幾處有新煙。石勢虎蹲伏，山形龍屈盤。寺開樑殿閣，墳掩晉衣冠。出澗泉聲細，斜陽塔影寒。近城多□□，棲息此中安。故交日零落，心賞寄何人。幸與馮唐遇，心同跡復親。語言未終夕，離別又傷春。結念湓城下，聞猿詩興新。江城昨夜雪如花，郢客登樓齊望華。夏禹壇前仍聚玉，西施浦上更飛沙。簾櫳向晚寒風度，睥睨初晴落景斜。數處微明銷不盡，湖山清映越人家。昔年高接李膺歡，日泛仙舟醉碧瀾。詩句亂隨青草發，酒腸俱逐洞庭寬。浮生聚散雲相似，往事微茫夢一般。今日片帆城下去，秋風回首淚闌干。漢月經時掩，胡塵與歲深。（《詠鏡》，見《詩式》）。第二百四十三卷楚客自相送，沾裳春水邊。晚來風信好，併發上江船。花映新林岸，雲開瀑布泉。愜心應在此，佳句向誰傳。寒皋那可望，旅客又初還。迢遞高樓上，蕭疏涼野間。暮晴依遠水，秋興屬連山。浮客時相見，霜凋朱翠顏。晚霽龍門雨，春生汝穴風。鳥啼官路靜，花發毀垣空。鳴玉慚時輩，垂絲學老翁。舊遊人不見，惆悵洛城東。綵樓歌館正融融，一騎星飛錦帳空。老盡名花春不管，年年啼鳥怨東風。心事數莖白髮，生涯一片青山。空林有雪相待，古道無人獨還。遊客淹星紀，裁詩煉土風。今看乘傳去，那與問津同。南郡迎徐子，臨川謁謝公。思歸一惆悵，於越古亭中。城上西樓倚暮天，樓中歸望正悽然。近郭亂山橫古渡，野莊喬木帶新煙。北風吹雁聲能苦，遠客辭家月再圓。陶令好文常對酒，相招那惜醉為眠。東越秋城夜，西人白髮年。寒城警刁斗，孤憤抱龍泉。鳳輦棲岐下，鯨波鬥洛川。量空海陵粟，賜乏水衡錢。投閣嗤揚子，飛書代魯連。蒼蒼不可問，餘亦賦思玄。開甕臘酒熟，主人心賞同。斜陽疏竹上，殘雪亂山中。更喜宣城印，朝廷與謝公。漢家宗室獨稱賢，遺事閒中見舊編。偶過河間尋往跡，卻憐荒冢帶寒煙。頻求千古書連帙，獨對三雍策幾篇。雅樂未興人已逝，雄歌依舊大風傳。板橋人渡泉聲，茅檐日午雞鳴。莫嗔焙茶煙暗，卻喜晒穀天晴。齊宋傷心地，頻年此用兵。女停襄邑杼，農廢汶陽耕。國使乘軺去，諸侯擁節迎。深仁荷君子，薄賦恤黎甿。火燎原猶熱，波搖海未平。應將否泰理，一問魯諸生。相見談經史，江樓坐夜闌。風聲吹戶響，燈影照人寒。俗薄交遊盡，時危出處難。衰年逢二妙，亦得悶懷寬。黃閣開幃幄，丹墀拜冕旒。位高湯左相，權總漢諸侯。不改周南化，仍分趙北憂。雙旌過易水，千騎入幽州。塞草連天暮，邊風動地愁。無因隨遠道，結束佩吳鉤。天寶承平奈樂何，華清宮殿鬱嵯峨。朝元閣峻臨秦嶺，羯鼓樓高俯渭河。玉樹長飄雲外曲，霓裳閒舞月中歌。只今惟有溫泉水，嗚咽聲中感慨多。洛陽天子縣，金谷石崇鄉。草色侵官道，花枝出苑牆。書成休逐客，賦罷遂為郎。貧賤非吾事，西遊思自強。微涼風葉下，楚俗轉清閒。候館臨秋水，郊扉掩暮山。月明潮漸近，露溼雁初還。浮客了無定，萍流淮海間。吳鄉歲貢足嘉賓，後進之中見此人。別業更臨洙泗上，擬將書卷對殘春。何事千年遇聖君，坐令雙鬢老江雲。南行更入山深淺，岐路悠悠水自分。世故他年別，心期此夜同。千峰孤燭外，片雨一更中。酒客逢山簡，詩人得謝公。自憐驅匹馬，拂曙向關東。悽悽霜日上高臺，水國秋涼客思哀。萬疊銀山寒浪起，一行斜字早鴻來。誰家搗練孤城暮，何處題衣遠信回。江漢路長身不定，菊花三笑旅懷開。靈巖有路入煙霞，臺殿高低釋子家。風滿迴廊飄墜葉，水流絕澗泛秋花。青松閱世風霜古，翠竹題詩歲月賒。誰謂無生真可學，山中亦自有年華。白馬馱經事已空，斷碑殘剎見遺蹤。蕭蕭茅屋秋風起，一夜雨聲羈思濃。碧瓦朱楹白晝閒，金衣寶扇曉風寒。摩雲觀閣高如許，長對河流出斷山。京口情人別久，揚州估客來疏。潮至潯陽回去，相思無處通書。紫陽宮女捧丹砂，王母令過漢帝家。春風不肯停仙馭，卻向蓬萊看杏花。獨受主恩歸，當朝似者稀。玉壺分御酒，金殿賜春衣。拂席流鶯醉，鳴鞭駿馬肥。滿臺簪白筆，捧手戀清輝。齊魯西風草樹秋，川原高下過東州。道邊白鶴來華表，陌上蒼麟臥古丘。九曲半應非禹跡，三山何處是仙洲。徑行俯仰成今古，卻憶當年賦遠遊。人日兼春日，長懷復短懷。遙知雙綵勝，並在一金釵。六國平來四海家，相君當代擅才華。誰知頌德山頭石，卻與他人戒後車。流年一日復一日，世事何時是了時。試向東林問禪伯，遣將心地學琉璃。春申祠宇空山裡，古柏陰陰石泉水。日暮江南無主人，彌令過客思公子。蕭條寒景傍山村，寂寞誰知楚相尊。當時珠履三千客，趙使懷慚不敢言。經月愁聞雨，新年苦憶君。何時共登眺，整屐待晴雲。雲淡山橫日欲斜，郵亭下馬對殘花。自從身逐徵西府，每到開時不在家。調與時人背，心將靜者論。終年帝城裡，不識五侯門。重門敞春夕，燈燭靄餘輝。醉我百尊酒，留連夜未歸。