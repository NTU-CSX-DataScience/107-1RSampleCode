高軒曖春色，邃閣媚朝光。彤庭飛彩旆，翠幌曜明璫。恭己臨四極，垂衣馭八荒。霜戟列丹陛，絲竹韻長廊。穆矣薰風茂，康哉帝道昌。繼文遵後軌，循古鑑前王。草秀故春色，梅豔昔年妝。巨川思欲濟，終以寄舟航。罩雲飄遠岫，噴雨泛長河。低飛昏嶺腹，斜足灑巖阿。泫叢珠締葉，起溜鏡圖波。濛柳添絲密，含吹織空羅。和氣吹綠野，梅雨灑芳田。新流添舊澗，宿霧足朝煙。雁溼行無次，花沾色更鮮。對此欣登歲，披襟弄五絃。塞外悲風切，交河冰已結。瀚海百重波，陰山千里雪。迥戍危烽火，層巒引高節。悠悠卷旆旌，飲馬出長城。寒沙連騎跡，朔吹斷邊聲。胡塵清玉塞，羌笛韻金鉦。絕漠干戈戢，車徒振原隰。都尉反龍堆，將軍旋馬邑。揚麾氛霧靜，紀石功名立。荒裔一戎衣，靈臺凱歌入。披襟眺滄海，憑軾玩春芳。積流橫地紀，疏派引天潢。仙氣凝三嶺，和風扇八荒。拂潮雲布色，穿浪日舒光。照岸花分彩，迷雲雁斷行。懷卑運深廣，持滿守靈長。有形非易測，無源詎可量。洪濤經變野，翠島屢成桑。之罘思漢帝，碣石想秦皇。霓裳非本意，端拱且圖王。一朝春夏改，隔夜鳥花遷。陰陽深淺葉，曉夕重輕煙。哢鶯猶響殿，橫絲正網天。珮高蘭影接，綬細草紋連。碧鱗驚棹側，玄燕舞檐前。何必汾陽處，始復有山泉。春暉開紫苑，淑景媚蘭場。映庭含淺色，凝露泫浮光。日麗參差影，風傳輕重香。會須君子折，佩裡作芬芳。碧昏朝合霧，丹卷暝韜霞。結葉繁雲色，凝瓊遍雪華。光樓皎若粉，映幕集疑沙。泛柳飛飛絮，妝梅片片花。照璧臺圓月，飄珠箔穿露。瑤潔短長階，玉叢高下樹。映桐珪累白，縈峰蓮抱素。斷續氣將沉，徘徊歲雲暮。懷珍愧隱德，表瑞佇豐年。蕊間飛禁苑，鶴處舞伊川。儻詠幽蘭曲，同歡黃竹篇。烈烈寒風起，慘慘飛雲浮。霜濃凝廣隰，冰厚結清流。金鞍移上苑，玉勒騁平疇。旌旗四望合，罝羅一面求。楚踣爭兕殪，秦亡角鹿愁。獸忙投密樹，鴻驚起礫洲。騎斂原塵靜，戈回嶺日收。心非洛汭逸，意在渭濱遊。禽荒非所樂，撫轡更招憂。玄兔月初明，澄輝照遼碣。映雲光暫隱，隔樹花如綴。魄滿桂枝圓，輪虧鏡彩缺。臨城卻影散，帶暈重圍結。駐蹕俯九都，停觀妖氛滅。蕭條起關塞，搖颺下蓬瀛。拂林花亂彩，響谷鳥分聲。披雲羅影散，泛水織文生。勞歌大風曲，威加四海清。暮景斜芳殿，年華麗綺宮。寒辭去冬雪，暖帶入春風。階馥舒梅素，盤花捲燭紅。共歡新故歲，迎送一宵中。憑軒俯蘭閣，眺矚散靈襟。綺峰含翠霧，照日蕊紅林。鏤丹霞錦岫，殘素雪斑岑。拂浪堤垂柳，嬌花鳥續吟。連甍豈一拱，眾幹如千尋。明非獨材力，終藉棟樑深。彌懷矜樂志，更懼戒盈心。愧制勞居逸，方規十產金。未央初壯漢，阿房昔侈秦。在危猶騁麗，居奢遂役人。豈如家四海，日宇罄朝倫。扇天裁戶舊，砌地翦基新。引月擎宵桂，飄雲逼曙鱗。露除光炫玉，霜闕映雕銀。舞接花樑燕，歌迎鳥路塵。鏡池波太液，莊苑麗宜春。作異甘泉日，停非路寢辰。念勞慚逸己，居曠返勞神。所欣成大廈，巨集材佇渭濱。結伴戲方塘，攜手上雕航。船移分細浪，風散動浮香。遊鶯無定曲，驚鳧有亂行。蓮稀釧聲斷，水廣棹歌長。棲烏還密樹，泛流歸建章。楚王雲夢澤，漢帝長楊宮。豈若因農暇，閱武出轘嵩。三驅陳銳卒，七萃列材雄。寒野霜氛白，平原燒火紅。雕戈夏服箭，羽騎綠沉弓。怖獸潛幽壑，驚禽散翠空。長煙晦落景，灌木振巖風。所為除民瘼，非是悅林叢。北闕三春晚，南榮九夏初。黃鶯弄漸變，翠林花落餘。瀑流還響谷，猿啼自應虛。早荷向心卷，長楊就影舒。此時歡不極，調軫坐相於。代馬依朔吹，驚禽愁昔叢。況茲承眷德，懷舊感深衷。積善忻餘慶，暢武悅成功。垂衣天下治，端拱車書同。白水巡前跡，丹陵幸舊宮。列筵歡故老，高宴聚新豐。駐蹕撫田畯，回輿訪牧童。瑞氣縈丹闕，祥煙散碧空。孤嶼含霜白，遙山帶日紅。於焉歡擊築，聊以詠南風。昔年懷壯氣，提戈初仗節。心隨朗日高，志與秋霜潔。移鋒驚電起，轉戰長河決。營碎落星沉，陣卷橫雲裂。一揮氛沴靜，再舉鯨鯢靈。於茲俯舊原，屬目駐華軒。沉沙無故跡，滅灶有殘痕。浪霞穿水淨，峰霧抱蓮昏。世途亟流易，人事殊今昔。長想眺前蹤，撫躬聊自適。爽氣浮丹闕，秋光澹紫宮。衣碎荷疏影，花明菊點叢。袍輕低草露，蓋側舞松風。散岫飄雲葉，迷路飛煙鴻。砌冷蘭凋佩，閨寒樹隕桐。別鶴棲琴裡，離猿啼峽中。落野飛星箭，弦虛半月弓。芳菲夕霧起，暮色滿房櫳。朝光浮燒野，霜華淨碧空。結浪冰初鏡，在徑菊方叢。約嶺煙深翠，分旗霞散紅。抽思滋泉側，飛想傅巖中。已獲千箱慶，何以繼薰風。潔野凝晨曜，裝墀帶夕暉。集條分樹玉，拂浪影泉璣。色灑妝臺粉，花飄綺席衣。入扇縈離匣，點素皎殘機。階蘭凝曙霜，岸菊照晨光。露濃晞晚笑，風勁淺殘香。細葉凋輕翠，圓花飛碎黃。還持今歲色，復結後年芳。新豐停翠輦，譙邑駐鳴笳。園荒一徑斷，苔古半階斜。前池消舊水，昔樹發今花。一朝辭此地，四海遂為家。金輿巡白水，玉輦駐新豐。紐落藤披架，花殘菊破叢。葉鋪荒草蔓，流竭半池空。紉珮蘭凋徑，舒圭葉翦桐。昔地一蕃內，今宅九圍中。架海波澄鏡，韜戈器反農。八表文同軌，無勞歌大風。韶光開令序，淑氣動芳年。駐輦華林側，高宴柏樑前。紫庭文珮滿，丹墀袞紱連。九夷簉瑤席，五狄列瓊筵。娛賓歌湛露，廣樂奏鈞天。清尊浮綠醑，雅曲韻朱弦。粵餘君萬國，還慚撫八埏。庶幾保貞固，虛己厲求賢。嶺銜宵月桂，珠穿曉露叢。蟬啼覺樹冷，螢火不溫風。花生圓菊蕊，荷盡戲魚通。晨浦鳴飛雁，夕渚集棲鴻。颯颯高天吹，氛澄下熾空。高軒臨碧渚，飛檐迥架空。餘花攢鏤檻，殘柳散雕櫳。岸菊初含蕊，園梨始帶紅。莫慮崑山暗，還共盡杯中。迴鑾遊福地，極目玩芳晨。梵鍾交二響，法日轉雙輪。寶剎遙承露，天花近足春。未佩蘭猶小，無絲柳尚新。圓光低月殿，碎影亂風筠。對此留餘想，超然離俗塵。菊散金風起，荷疏玉露圓。將秋數行雁，離夏幾林蟬。雲凝愁半嶺，霞碎纈高天。還似成都望，直見峨眉前。爽氣澄蘭沼，秋風動桂林。露凝千片玉，菊散一叢金。日岫高低影，雲空點綴陰。蓬瀛不可望，泉石且娛心。斜廊連綺閣，初月照宵幃。塞冷鴻飛疾，園秋蟬噪遲。露結林疏葉，寒輕菊吐滋。愁心逢此節，長嘆獨含悲。殘雲收翠嶺，夕霧結長空。帶岫凝全碧，障霞隱半紅。彷彿分初月，飄颻度曉風。還因三裡處，冠蓋遠相通。蘭氣已薰宮，新蕊半妝叢。色含輕重霧，香引去來風。拂樹濃舒碧，縈花薄蔽紅。還當雜行雨，彷彿隱遙空。禁苑春暉麗，花蹊綺樹妝。綴條深淺色，點露參差光。向日分千笑，迎風共一香。如何仙嶺側，獨秀隱遙芳。驅馬出遼陽，萬里轉旂常。對敵六奇舉，臨戎八陣張。斬鯨澄碧海，卷霧掃扶桑。昔去蘭縈翠，今來桂染芳。雲芝浮碎葉，冰鏡上朝光。回首長安道，方歡宴柏樑。慨然撫長劍，濟世豈邀名。星旗紛電舉，日羽肅天行。遍野屯萬騎，臨原駐五營。登山麾武節，背水縱神兵。在昔戎戈動，今來宇宙平。碧原開霧隰，綺嶺峻霞城。煙峰高下翠，日浪淺深明。斑紅妝蕊樹，圓青壓溜荊。跡巖勞傅想，窺野訪莘情。巨川何以濟，舟楫佇時英。晚霞聊自怡，初晴彌可喜。日晃百花色，風動千林翠。池魚躍不同，園鳥聲還異。寄言博通者，知予物外志。夏律昨留灰，秋箭今移晷。峨嵋岫初出，洞庭波漸起。桂白髮幽巖，菊黃開灞涘。運流方可嘆，含毫屬微理。山亭秋色滿，巖牖涼風度。疏蘭尚染煙，殘菊猶承露。古石衣新苔，新巢封古樹。歷覽情無極，咫尺輪光暮。華林滿芳景，洛陽遍陽春。朱顏含遠日，翠色影長津。喬柯囀嬌鳥，低枝映美人。昔作園中實，今來席上珍。岸曲非千里，橋斜異七星。暫低逢輦度，還高值浪驚。水搖文鷁動，纜轉錦花縈。遠近隨輪影，輕重應人行。晦魄移中律，凝暄起麗城。罩雲朝蓋上，穿露曉珠呈。笑樹花分色，啼枝鳥合聲。披襟歡眺望，極目暢春情。石鯨分玉溜，劫燼隱平沙。柳影冰無葉，梅心凍有花。寒野凝朝霧，霜天散夕霞。歡情猶未極，落景遽西斜。凍雲宵遍嶺，素雪曉凝華。入牖千重碎，迎風一半斜。不妝空散粉，無樹獨飄花。縈空慚夕照，破彩謝晨霞。翠樓含曉霧，蓮峰帶晚雲。玉葉依巖聚，金枝觸石分。橫天結陣影，逐吹起羅文。非得陽臺下，空將惑楚君。綺筵移暮景，紫閣引宵煙。隔棟歌塵合，分階舞影連。聲流三處管，響亂一重弦。不似秦樓上，吹簫空學仙。秋露凝高掌，朝光上翠微。參差麗雙闕，照耀滿重闈。仙馭隨輪轉，靈烏帶影飛。臨波無定彩，入隙有圓暉。還當葵藿志，傾葉自相依。焰聽風來動，花開不待春。鎮下千行淚，非是為思人。九龍蟠焰動，四照逐花生。即此流高殿，堪持待月明。春蒐馳駿骨，總轡俯長河。霞處流縈錦，風前漾卷羅。水花翻照樹，堤蘭倒插波。豈必汾陰曲，秋雲發棹歌。重巒俯渭水，碧嶂插遙天。出紅扶嶺日，入翠貯巖煙。疊鬆朝若夜，復岫闕疑全。對此恬千慮，無勞訪九仙。紅輪不暫駐，烏飛豈復停。岑霞漸漸落，溪陰寸寸生。藿葉隨光轉，葵心逐照傾。晚煙含樹色，棲鳥雜流聲。鑿門初奉律，仗戰始臨戎。振鱗方躍浪，騁翼正凌風。未展六奇術，先虧一簣功。防身豈乏智，殉命有餘忠。秋日凝翠嶺，涼吹肅離宮。荷疏一蓋缺，樹冷半帷空。側陣移鴻影，圓花釘菊叢。攄懷俗塵外，高眺白雲中。駿骨飲長涇，奔流灑絡纓。細紋連噴聚，亂荇繞蹄縈。水光鞍上側，馬影溜中橫。翻似天池裡，騰波龍種生。條風開獻節，灰律動初陽。百蠻奉遐贐，萬國朝未央。雖無舜禹跡，幸欣天地康。車軌同八表，書文混四方。赫奕儼冠蓋，紛綸盛服章。羽旄飛馳道，鐘鼓震巖廊。組練輝霞色，霜戟耀朝光。晨宵懷至理，終愧撫遐荒。翠野駐戎軒，盧龍轉征旆。遙山麗如綺，長流縈似帶。海氣百重樓，巖鬆千丈蓋。茲焉可遊賞，何必襄城外。拂霞疑電落，騰虛狀寫虹。屈伸煙霧裡，低舉白雲中。紛披乍依迥，掣曳或隨風。念茲輕薄質，無翅強搖空。半月無雙影，金花有四時。摧藏千里態，掩抑幾重悲。促節縈紅袖，清音滿翠帷。駛彈風響急，緩曲釧聲遲。空餘關隴恨，因此代相思。壽丘惟舊跡，酆邑乃前基。粵予承累聖，懸弧亦在茲。弱齡逢運改，提劍鬱匡時。指麾八荒定，懷柔萬國夷。梯山鹹入款，駕海亦來思。單于陪武帳，日逐衛文lq.端扆朝四嶽，無為任百司。霜節明秋景，輕冰結水湄。芸黃遍原隰，禾穎積京畿。共樂還鄉宴，歡比大風詩。崤函稱地險，襟帶壯兩京。霜峰直臨道，冰河曲繞城。古木參差影，寒猿斷續聲。冠蓋往來合，風塵朝夕驚。高談先馬度，偽曉預雞鳴。棄繻懷遠志，封泥負壯情。別有真人氣，安知名不名。歲陰窮暮紀，獻節啟新芳。冬盡今宵促，年開明日長。冰消出鏡水，梅散入風香。對此歡終宴，傾壺待曙光。凌晨麗城去，薄暮上林棲。辭枝枝暫起，停樹樹還低。向日終難託，迎風詎肯迷。只待纖纖手，曲裡作宵啼。貞條障曲砌，翠葉貫寒霜。拂牖分龍影，臨池待鳳翔。寒隨窮律變，春逐鳥聲開。初風飄帶柳，晚雪間花梅。碧林青舊竹，綠沼翠新苔。芝田初雁去，綺樹巧鶯來。年柳變池臺，隋堤曲直回。逐浪絲陰去，迎風帶影來。疏黃一鳥弄，半翠幾眉開。縈雪臨春岸，參差間早梅。岸曲絲陰聚，波移帶影疏。還將眉裡翠，來就鏡中舒。崇文時駐步，東觀還停輦。輟膳玩三墳，暉燈披五典。寒心睹肉林，飛魄看沉湎。縱情昏主多，克己明君鮮。滅身資累惡，成名由積善。既承百王末，戰兢隨歲轉。參差垂玉闕，舒捲映蘭宮。珠光搖素月，竹影亂清風。彩散銀鉤上，文斜桂戶中。惟當雜羅綺，相與媚房櫳。上弦明月半，激箭流星遠。落雁帶書驚，啼猿映枝轉。疾風知勁草，板蕩識誠臣。勇夫安識義，智者必懷仁。寒驚薊門葉，秋髮小山枝。鬆陰背日轉，竹影避風移。提壺菊花岸，高興芙蓉池。欲知涼氣早，巢空燕不窺。初秋玉露清，早雁出空鳴。隔雲時亂影，因風乍含聲。絕域降附天下平，八表無事悅聖情。雲披霧斂天地明。登封日觀禪雲亭，太常具禮方告成。雪恥酬百王，除凶報千古。昔乘匹馬去，今驅萬乘來。近日毛雖暖，聞弦心已驚。第二卷玉衡流桂圃，成蹊正可尋。鶯啼密葉外，蝶戲脆花心。麗景光朝彩，輕霞散夕陰。暫顧暉章側，還眺靈山林。散影玉階柳，含翠隱鳴蟬。微形藏葉裡，亂響出風前。盤根直盈渚，交幹橫倚天。舒華光四海，卷葉蔭三川。近谷交縈蕊，遙峰對出蓮。徑細無全磴，鬆小未含煙。閶闔總金鞍，上林移玉輦。野郊愴新別，河橋非舊餞。慘日映峰沉，愁雲隨蓋轉。哀笳時斷續，悲旌乍舒捲。望望情何極，浪浪淚空泫。無復昔時人，芳春共誰遣。曖曖去塵昏灞岸，飛飛輕蓋指河梁。雲峰衣結千重葉，雪岫花開幾樹妝。深悲黃鶴孤舟遠，獨嘆青山別路長。聊將分袂沾巾淚，還用持添離席觴。四時運灰琯，一夕變冬春。送寒餘雪盡，迎歲早梅新。煙生遙岸隱，月落半崖陰。連山驚鳥亂，隔岫斷猿吟。醽醁勝蘭生，翠濤過玉瓚。千日醉不醒，十年味不敗。太液仙舟迥，西園引上才。未曉徵車度，雞鳴關早開。雕宮靜龍漏，綺閣宴公侯。珠簾燭焰動，繡柱水光浮。雲起將歌發，風停與管遒。瑣除任多士，端扆竟何憂。