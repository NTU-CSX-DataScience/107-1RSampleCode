相見時難別亦難，東風無力百花殘。春蠶到死絲方盡，蠟炬成灰淚始幹。曉鏡但愁雲鬢改，夜吟應覺月光寒。蓬山此去無多路，青鳥殷勤為探看。昨夜星辰昨夜風，畫樓西畔桂堂東。身無綵鳳雙飛翼，心有靈犀一點通。隔座送鉤春酒暖，分曹射覆蠟燈紅。嗟餘聽鼓應官去，走馬蘭臺類轉蓬。錦瑟無端五十弦，一弦一柱思華年。莊生曉夢迷蝴蝶，望帝春心託杜鵑。滄海月明珠有淚，藍田日暖玉生煙。此情可待成追憶，只是當時已惘然。萬里風波一葉舟，憶歸初罷更夷猶。碧江地沒元相引，黃鶴沙邊亦少留。益德冤魂終報主，阿童高義鎮橫秋。人生豈得長無謂，懷古思鄉共白頭。白道縈迴入暮霞，斑騅嘶斷七香車。春風自共何人笑，枉破陽城十萬家。八歲偷照鏡，長眉已能畫。十歲去踏青，芙蓉作裙衩。十二學彈箏，銀甲不曾卸。十四藏六親，懸知猶未嫁。十五泣春風，背面鞦韆下。近知名阿侯，住處小江流。腰細不勝舞，眉長惟是愁。黃金堪作屋，何不作重樓。照樑初有情，出水舊知名。裙衩芙蓉小，釵茸翡翠輕。錦長書鄭重，眉細恨分明。莫近彈棋局，中心最不平。紫府仙人號寶燈，雲漿未飲結成冰。如何雪月交光夜，更在瑤臺十二層。君問歸期未有期，巴山夜雨漲秋池。何當共剪西窗燭，卻話巴山夜雨時。本以高難飽，徒勞恨費聲。五更疏欲斷，一樹碧無情。薄宦梗猶泛，故園蕪已平。煩君最相警，我亦舉家清。雲母屏風燭影深，長河漸落曉星沉。嫦娥應悔偷靈藥，碧海青天夜夜心。海外徒聞更九州，他生未卜此生休。空聞虎旅傳宵柝，無復雞人報曉籌。此日六軍同駐馬，當時七夕笑牽牛。如何四紀為天子，不及盧家有莫愁。萬樹鳴蟬隔岸虹，樂遊原上有西風。羲和自趁虞泉宿，不放斜陽更向東。春夢亂不記，春原登已重。青門弄煙柳，紫閣舞雲鬆。拂硯輕冰散，開尊綠酎濃。無悰託詩遣，吟罷更無悰。宣室求賢訪逐臣，賈生才調更無倫。可憐夜半虛前席，不問蒼生問鬼神。向晚意不適，驅車登古原。夕陽無限好，只是近黃昏。乘興南遊不戒嚴，九重誰省諫書函。春風舉國裁宮錦，半作障泥半作帆。紫泉宮殿鎖煙霞，欲取蕪城作帝家。玉璽不緣歸日角1，錦帆應是到天涯。於今腐草無瑩火，終古垂楊有暮鴉。地下若逢陳後主2，豈宜重問後庭花。悵臥新春白袷衣，白門寥落意多違。紅樓隔雨相望冷，珠箔飄燈獨自歸。遠路應悲春晼晚，殘霄猶得夢依稀。玉鐺緘札何由達，萬里雲羅一雁飛。深居府夾城，春去夏猶清。天意憐幽草，人間重晚晴。並添高閣迥，微注小窗明。越鳥巢幹後，歸飛體更輕。深居俯夾城，春去夏猶清。天意憐幽草，人間重晚晴。並添高閣迥，微注小窗明。越鳥巢幹後，歸飛體更輕。高閣客竟去，小園花亂飛。參差連曲陌，迢遞送斜暉。腸斷未忍掃，眼穿仍欲歸。芳心向春盡，所得是沾衣。初聞徵雁已無蟬，百尺樓臺水接天。青女素娥俱耐冷，月中霜裡鬥嬋娟。淒涼寶劍篇，羈泊欲窮年。黃葉仍風雨，青樓自管絃。新知遭薄俗，舊好隔良緣。心斷新豐酒，銷愁鬥幾千。江南江北雪初消，漠漠輕黃惹嫩條。灞岸已攀行客手，楚宮先騁舞姬腰。清明帶雨臨官道，晚日含風拂野橋。如線如絲正牽恨，王孫歸路一何遙。為有橋邊拂面香，何曾自敢佔流光。後庭玉樹承恩澤，不信年華有斷腸。曾逐東風拂舞筵，樂遊春苑斷腸天。如何肯到清秋日，已帶斜陽又帶蟬。動春何限葉，撼曉幾多枝。解有相思否，應無不舞時。絮飛藏皓蝶，帶弱露黃鸝。傾國宜通體，誰來獨賞眉。柳映江潭底有情，望中頻遣客心驚。巴雷隱隱千山外，更作章臺走馬聲。壓徑復緣溝，當窗又映樓。終銷一國破，不啻萬金求。鸞鳳戲三島，神仙居十洲。應憐萱草淡，卻得號忘憂。錦幃初卷衛夫人，繡被猶堆越鄂君。垂手亂翻雕玉佩，招腰爭舞鬱金裙。石家蠟燭何曾剪，荀令香爐可待薰。我是夢中傳彩筆，欲書花葉寄朝雲。瑤池阿母綺窗開，黃竹歌聲動地哀。八駿日行三萬裡，穆王何事不重來。客去波平檻，蟬休露滿枝。永懷當此節，倚立自移時。北斗兼春遠，南陵寓使遲。天涯占夢數，疑誤有新知。鳳尾香羅薄幾重，碧文圓頂夜深縫。扇裁月魄羞難掩，車走雷聲語未通。曾是寂寥金燼暗，斷無訊息石榴紅。斑騅只系垂楊岸，何處西南待好風。重幃深下莫愁堂，臥後清宵細細長。神女生涯元是夢，小姑居處本無郎。風波不信菱枝弱，月露誰教桂葉香。直道相思了無益，未妨惆悵是清狂。來是空言去絕蹤，月斜樓上五更鐘。夢為遠別啼難喚，書被催成墨未濃。蠟照半籠金翡翠，麝薰微度繡芙蓉。劉郎已恨蓬山遠，更隔蓬山一萬重。颯颯東風細雨來，芙蓉塘外有輕雷。金蟾齧鎖燒香入，玉虎牽絲汲井回。賈氏窺簾韓掾少，宓妃留枕魏王才。春心莫共花爭發，一寸相思一寸灰。歷覽前賢國與家，成由勤儉破由奢。何須琥珀方為枕，豈得真珠始是車。運去不逢青海馬，力窮難拔蜀山蛇。幾人曾預南薰曲，終古蒼梧哭翠華。殘陽西入崦，茅屋訪孤僧。落葉人何在，寒雲路幾層。獨敲初夜磬，閒倚一枝藤。世界微塵裡，吾寧愛與憎。猿鳥猶疑畏簡書，風雲常為護儲胥。徒令上將揮神筆，終見降王走傳車。管樂有才終不忝，關張無命欲何如。他年錦裡經祠廟，梁父吟成恨有餘。嵩雲秦樹久離居，雙鯉迢迢一紙書。休問梁園舊賓客，茂陵秋雨病相如。為有云屏無限嬌，鳳城寒盡怕春宵。無端嫁得金龜婿，辜負香衾事早朝。氣盡前溪舞，心酸子夜歌。峽雲尋不得，溝水欲如何。朔雁傳書絕，湘篁染淚多。無由見顏色，還自託微波。定定住天涯，依依向物華。寒梅最堪恨，常作去年花。摵摵度瓜園，依依傍竹軒。秋池不自冷，風葉共成喧。窗迥有時見，檐高相續翻。侵宵送書雁，應為稻粱恩。池上與橋邊，難忘復可憐。簾開最明夜，簟卷已涼天。流處水花急，吐時雲葉鮮。姮娥無粉黛，只是逞嬋娟。過水穿樓觸處明，藏人帶樹遠含清。初生欲缺虛惆悵，未必圓時即有情。春日在天涯，天涯日又斜。鶯啼如有淚，為溼最高花。白石巖扉碧蘚滋，上清淪謫得歸遲。一春夢雨常飄瓦，盡日靈風不滿旗。萼綠華來無定所，杜蘭香去未移時。玉郎會此通仙籍，憶向天階問紫芝。尋芳不覺醉流霞，倚樹沉眠日已斜。客散酒醒深夜後，更持紅燭賞殘花。鸞扇斜分鳳幄開，星橋橫過鵲飛回。爭將世上無期別，換得年年一度來。欲入盧家白玉堂，新春催破舞衣裳。蝶銜紅蕊蜂銜粉，共助青樓一日忙。世間花葉不相倫，花入金盆葉作塵。惟有綠荷紅菡萏，章臺從掩映，郢路更參差。見說風流極，來當婀娜時。橋回行欲斷，堤遠意相隨。忍放花如雪，青樓撲酒旗。帷飄白玉堂，簟卷碧牙床。楚女當時意，蕭蕭發彩涼。蕭灑傍回汀，依微過短亭。氣涼先動竹，點細未開萍。稍促高高燕，微疏的的螢。故園菸草色，仍近五門青。永巷長年怨綺羅，離情終日思風波。湘江竹上痕無限，峴首碑前灑幾多。人去紫臺秋入塞，兵殘楚帳夜聞歌。朝來灞水橋邊問，未抵青袍送玉珂。楊柳路盡處，芙蓉湖上頭。雖同錦步障，獨映鈿箜篌。鴛鴦可羨頭俱白，飛去飛來煙雨秋。樓上黃昏慾望休，玉梯橫絕月中鉤。芭蕉不展丁香結，同向春風各自愁。望斷平時翠輦過，空聞子夜鬼悲歌。金輿不返傾城色，玉殿猶分下苑波。死憶華亭聞唳鶴，老憂王室泣銅駝。天荒地變心雖折，若比傷春意未多。初隨林靄動，稍共夜涼分。窗迥侵燈冷，庭虛近水聞。二月二日江上行，東風日暖聞吹笙。花須柳眼各無賴，紫蝶黃蜂俱有情。萬里憶歸元亮井，三年從事亞夫營。新灘莫悟遊人意，更作風檐夜雨聲。從來系日乏長繩，水去雲回恨不勝。欲就麻姑買滄海，一杯春露冷如冰。中路因循我所長，古來才命兩相妨。勸君莫強安蛇足，一盞芳醪不得嘗。江風揚浪動雲根，重碇危檣白日昏。已斷燕鴻初起勢，更驚騷客後歸魂。漢廷急詔誰先入，楚路高歌自欲翻。萬里相逢歡復泣，鳳巢西隔九重門。非關宋玉有微辭，卻是襄王夢覺遲。一自高唐賦成後，楚天雲雨盡堪疑。一笑相傾國便亡，何勞荊棘始堪傷。小憐玉體橫陳夜，已報周師入晉陽。巧笑知堪敵萬幾，傾城最在著戎衣。晉陽已陷休回顧，更請君王獵一圍。遠書歸夢兩悠悠，只有空床敵素秋。階下青苔與紅樹，雨中寥落月中愁。荷葉生時春恨生，荷葉枯時秋恨成。深知身在情長在，悵望江頭江水聲。密鎖重關掩綠苔，廊深閣迥此徘徊。先知風起月含暈，尚自露寒花未開。蝙拂簾旌終展轉，鼠翻窗網小驚猜。背燈獨共餘香語，不覺猶歌起夜來。小苑華池爛熳通，後門前檻思無窮。宓妃腰細才勝露，趙後身輕欲倚風。紅壁寂寥崖蜜盡，碧簾迢遞霧巢空。青陵粉蝶休離恨，長定相逢二月中。都無色可並，不奈此香何。瑤席乘涼設，金羈落晚過。回衾燈照綺，渡襪水沾羅。預想前秋別，離居夢棹歌。曾共山翁把酒時，霜天白菊繞階墀。十年泉下無人問，九日樽前有所思。不學漢臣栽苜蓿，空教楚客詠江蘺。郎君官貴施行馬，東閣無因再得窺。地險悠悠天險長，金陵王氣應瑤光。休誇此地分天下，只得徐妃半面妝。玄武湖中玉漏催，雞鳴埭口繡襦回。誰言瓊樹朝朝見，不及金蓮步步來。敵國軍營漂木柹，前朝神廟鎖煙煤。滿宮學士皆顏色，江令當年只費才。路有論冤謫，言皆在中興。空聞遷賈誼，不待相孫弘。江闊惟回首，天高但撫膺。去年相送地，春雪滿黃陵。迥拂來鴻急，斜催別燕高。已寒休慘淡，更遠尚呼號。楚色分西塞，夷音接下牢。歸舟天外有，一為戒波濤。撩釵盤孔雀，惱帶拂鴛鴦。羅薦誰教近，齋時鎖洞房。暗暗淡淡紫，融融冶冶黃。陶令籬邊色，羅含宅裡香。幾時禁重露，實是怯殘陽。願泛金鸚鵡，升君白玉堂。夢澤悲風動白茅，楚王葬盡滿城嬌。未知歌舞能多少，虛減宮廚為細腰。相思樹上合歡枝，紫鳳青鸞共羽儀。腸斷秦臺吹管客，日西春盡到來遲。劍外從軍遠，無家與寄衣。散關三尺雪，迴夢舊鴛機。橋峻斑騅疾，川長白鳥高。煙輕惟潤柳，風濫欲吹桃。徙倚三層閣，摩挲七寶刀。庾郎年最少，青草妒春袍。悵望銀河吹玉笙，樓寒院冷接平明。重衾幽夢他年斷，別樹羈雌昨夜驚。月榭故香因雨發，風簾殘燭隔霜清。不須浪作緱山意，湘瑟秦簫自有情。流鶯漂盪復參差，渡陌臨流不自持。巧囀豈能無本意，良辰未必有佳期。風朝露夜陰晴裡，萬戶千門開閉時。曾苦傷春不忍聽，鳳城何處有花枝。鬆篁臺殿蕙香幃，龍護瑤窗鳳掩扉。無質易迷三裡霧，不寒長著五銖衣。人間定有崔羅什，天上應無劉武威。寄問釵頭雙白燕，每朝珠館幾時歸。湘波如淚色漻漻，楚厲迷魂逐恨遙。楓樹夜猿愁自斷，女蘿山鬼語相邀。空歸腐敗猶難復，更困腥臊豈易招。但使故鄉三戶在，彩絲誰惜懼長蛟。杳藹逢仙蹟，蒼茫滯客途。何年歸碧落，此路向皇都。訊息期青雀，逢迎異紫姑。腸回楚國夢，心斷漢宮巫。從騎裁寒竹，行車蔭白榆。星娥一去後，月姊更來無。寡鵠迷蒼壑，羈凰怨翠梧。惟應碧桃下，方朔是狂夫。複壁交青瑣，重簾掛紫繩。如何一柱觀，不礙九枝燈。扇薄常規月，釵斜只鏤冰。歌成猶未唱，秦火入夷陵。上帝深宮閉九閽，巫咸不下問銜冤。廣陵別後春濤隔，湓浦書來秋雨翻。只有安仁能作誄，何曾宋玉解招魂。平生風義兼師友，不敢同君哭寢門。人生何處不離群？世路干戈惜暫分。雪嶺未歸天外使，鬆州猶駐殿前軍。座中醉客延醒客，江上晴雲雜雨雲。美酒成都堪送老，當壚仍是卓文君。毛延壽畫欲通神，忍為黃金不為人。馬上琵琶行萬里，漢宮長有隔生春。欲為平生一散愁，洞庭湖上岳陽樓。可憐萬里堪乘興，枉是蛟龍解覆舟。漢水方城帶百蠻，四鄰誰道亂周班。如何一夢高唐雨，自此無心入武關。萬里風來地，清江北望樓。雲通樑苑路，月帶楚城秋。刺字從漫滅，歸途尚阻修。前程更煙水，吾道豈淹留。花明柳暗繞天愁，上盡重城更上樓。欲問孤鴻向何處，不知身世自悠悠。捨生求道有前蹤，乞腦剜身結願重。大去便應欺粟顆，小來兼可隱針鋒。蚌胎未滿思新桂，琥珀初成憶舊鬆。若信貝多真實語，三生同聽一樓鍾。滯雨長安夜，殘燈獨客愁。故鄉雲水地，歸夢不宜秋。寒氣先侵玉女扉，清光旋透省郎闈。梅花大庾嶺頭髮，柳絮章臺街裡飛。欲舞定隨曹植馬，有情應溼謝莊衣。龍山萬里無多遠，留待行人二月歸。旋撲珠簾過粉牆，輕於柳絮重於霜。已隨江令誇瓊樹，又入盧家妒玉堂。侵夜可能爭桂魄，忍寒應欲試梅妝。關河凍合東西路，腸斷斑騅送陸郎。葉葉復翻翻，斜橋對側門。蘆花惟有白，柳絮可能溫。西子尋遺殿，昭君覓故村。年年芳物盡，來別敗蘭蓀。孤蝶小徘徊，翩翾粉翅開。並應傷皎潔，頻近雪中來。飛來繡戶陰，穿過畫樓深。重傅秦臺粉，輕塗漢殿金。相兼惟柳絮，所得是花心。可要凌孤客，邀為子夜吟。露如微霰下前池，月過回塘萬竹悲。浮世本來多聚散，紅蕖何事亦離披。悠揚歸夢惟燈見，濩落生涯獨酒知。豈到白頭長只爾，嵩陽鬆雪有心期。娉婷小苑中，婀娜曲池東。朝佩皆垂地，仙衣盡帶風。七賢寧佔竹，三品且饒鬆。腸斷靈和殿，先皇玉座空。檀槽一抹廣陵春，定子初開睡臉新。卻笑吃虛隋煬帝，破家亡國為何人。絳節飄颻宮國來，中元朝拜上清回。羊權須得金條脫，溫嶠終虛玉鏡臺。曾省驚眠聞雨過，不知迷路為花開。有娀未抵瀛洲遠，青雀如何鴆鳥媒。小苑試春衣，高樓倚暮暉。夭桃惟是笑，舞蝶不空飛。赤嶺久無耗，鴻門猶合圍。幾家緣錦字，含淚坐鴛機。茂苑城如畫，閶門瓦欲流。還依水光殿，更起月華樓。侵夜鸞開鏡，迎冬雉獻裘。從臣皆半醉，天子正無愁。榴枝婀娜榴實繁，榴膜輕明榴子鮮。可羨瑤池碧桃樹，碧桃紅頰一千年。玄武開新苑，龍舟宴幸頻。渚蓮參法駕，沙鳥犯句陳。壽獻金莖露，歌翻玉樹塵。夜來江令醉，別詔宿臨春。一歲林花即日休，江間亭下悵淹留。重吟細把真無奈，已落猶開未放愁。山色正來銜小苑，春陰只欲傍高樓。金鞍忽散銀壺漏，更醉誰家白玉鉤。簾垂幕半卷，枕冷被仍香。如何為相憶，魂夢過瀟湘。桂林聞舊說，曾不異炎方。山響匡床語，花飄度臘香。幾時逢雁足，著處斷猿腸。獨撫青青桂，臨城憶雪霜。捧月三更斷，藏星七夕明。才聞飄迥路，旋見隔重城。潭暮隨龍起，河秋壓雁聲。只應惟宋玉，知是楚神名。上國昔相值，亭亭如欲言。異鄉今暫賞，眽眽豈無恩。援少風多力，牆高月有痕。為含無限意，遂對不勝繁。仙子玉京路，主人金谷園。幾時辭碧落，誰伴過黃昏。鏡拂鉛華膩，爐藏桂燼溫。終應催竹葉，先擬詠桃根。莫學啼成血，從教夢寄魂。吳王採香徑，失路入煙村。綵鸞餐顥氣，威鳳入卿雲。長養三清境，追隨五帝君。煙波遺汲汲，矰繳任云云。下界圍黃道，前程合紫氛。金書惟是見，玉管不勝聞。草為回生種，香緣卻死薰。海明三島見，天迥九江分。搴樹無勞援，神禾豈用耘。鬥龍風結陣，惱鶴露成文。漢嶺霜何早，秦宮日易曛。星機拋密緒，月杵散靈氛。陽鳥西南下，相思不及群。危亭題竹粉，曲沼嗅荷花。數日同攜酒，平明不在家。尋幽殊未極，得句總堪誇。強下西樓去，西樓倚暮霞。朝元閣迥羽衣新，首按昭陽第一人。當日不來高處舞，可能天下有胡塵。朔雪自龍沙，呈祥勢可嘉。有田皆種玉，無樹不開花。班扇慵裁素，曹衣詎比麻。鵝歸逸少宅，鶴滿令威家。寂寞門扉掩，依稀履跡斜。人疑遊面市，馬似困鹽車。洛水妃虛妒，姑山客漫誇。聯辭雖許謝，和曲本慚巴。粉署闈全隔，霜臺路正賒。此時傾賀酒，相望在京華。斂笑凝眸意欲歌，高雲不動碧嵯峨。銅臺罷望歸何處，玉輦忘還事幾多。青冢路邊南雁盡，細腰宮裡北人過。此聲腸斷非今日，香灺燈光奈爾何。有客虛投筆，無憀獨上城。沙禽失侶遠，江樹著陰輕。邊遽稽天討，軍須竭地徵。賈生遊刃極，作賦又論兵。華清恩幸古無倫，猶恐蛾眉不勝人。未免被他褒女笑，只教天子暫蒙塵。姮娥搗藥無時已，玉女投壺未肯休。何日桑田俱變了，不教伊水向東流。一帶不結心，兩股方安髻。慚愧白茅人，月沒教星替。剩結茱萸枝，多擘秋蓮的。獨自有波光，彩囊盛不得。蠻絲繫條脫，妍眼和香屑。壽宮不惜鑄南人，柔腸早被秋眸割。清澄有餘幽素香，鰥魚渴鳳真珠房。不知瘦骨類冰井，更許夜簾通曉霜。土花漠漠雲茫茫，黃河欲盡天蒼蒼。愛景人方樂，同雪候稍愆。徒聞周雅什，願賦朔風篇。欲俟千箱慶，須資六出妍。詠留飛絮後，歌唱落梅前。庭樹思瓊蕊，妝樓認粉綿。瑞邀盈尺日，豐待兩岐年。預約延枚酒，虛乘訪戴船。映書孤志業，披氅阻神仙。幾向霜階步，頻將月幌褰。玉京應已足，白屋但顒然。旭日開晴色，寒空失素塵。繞牆全剝粉，傍井漸消銀。刻獸摧鹽虎，為山倒玉人。珠還猶照魏，璧碎尚留秦。落日驚侵晝，餘光誤惜春。檐冰滴鵝管，屋瓦鏤魚鱗。嶺霽嵐光坼，鬆暄翠粒新。擁林愁拂盡，著砌恐行頻。焦寢忻無患，梁園去有因。莫能知帝力，空此荷平均。下苑他年未可追，西州今日忽相期。水亭暮雨寒猶在，羅薦春香暖不知。舞蝶殷勤收落蕊，佳人惆悵臥遙帷。章臺街裡芳菲伴，且問宮腰損幾枝。浪笑榴花不及春，先期零落更愁人。玉盤迸淚傷心數，錦瑟驚弦破夢頻。萬里重陰非舊圃，一年生意屬流塵。前溪舞罷君回顧，並覺今朝粉態新。自喜蝸牛舍，相容燕子巢。綠筠遺粉籜，紅藥綻香苞。虎過遙知阱，魚來且佐庖。慢行成酩酊，鄰壁有鬆醪。昨日紫姑神去也，今朝青鳥使來賒。未容言語還分散，少得團圓足怨嗟。二八月輪蟾影破，十三絃柱雁行斜。平明鍾後更何事，笑倚牆邊梅樹花。恐是仙家好別離，故教迢遞作佳期。由來碧落銀河畔，可要金風玉露時。清漏漸移相望久，微雲未接過來遲。豈能無意酬烏鵲，惟與蜘蛛乞巧絲。世間榮落重逡巡，我獨丘園坐四春。縱使有花兼有月，可堪無酒又無人。青袍似草年年定，白髮如絲日日新。欲逐風波千萬裡，未知何路到龍津。花房與蜜脾，蜂雄蛺蝶雌。同時不同類，那復更相思。本是丁香樹，春條結始生。玉作彈棋局，中心亦不平。嘉瓜引蔓長，碧玉冰寒漿。東陵雖五色，不忍值牙香。柳枝井上蟠，蓮葉浦中幹。錦鱗與繡羽，水陸有傷殘。畫屏繡步障，物物自成雙。如何湖上望，只是見鴛鴦。山上離宮宮上樓，樓前宮畔暮江流。楚天長短黃昏雨，宋玉無愁亦自愁。玉帳牙旗得上游，安危須共主君憂。竇融表已來關右，陶侃軍宜次石頭。豈有蛟龍愁失水？更無鷹隼與高秋。晝號夜哭兼幽顯，早晚星關雪涕收？龍池賜酒敞雲屏，羯鼓聲高眾樂停。夜半宴歸宮漏永，薛王沉醉壽王醒。風露澹清晨，簾間獨起人。鶯花啼又笑，畢竟是誰春。望郎臨古郡，佳句灑丹青。應自丘遲宅，仍過柳惲汀。封來江渺渺，信去雨冥冥。句曲聞仙訣，臨川得佛經。朝吟支客枕，夜讀漱僧瓶。不見銜蘆雁，空流腐草螢。土宜悲坎井，天怒識雷霆。象卉分疆近，蛟涎浸岸腥。補羸貪紫桂，負氣託青萍。萬里懸離抱，危於訟閤鈴。固有樓堪倚，能無酒可傾。嶺雲春沮洳，江月夜晴明。魚亂書何託，猿哀夢易驚。舊居連上苑，時節正遷鶯。羽翼摧殘日，郊園寂寞時。曉雞驚樹雪，寒鶩守冰池。急景忽雲暮，頹年浸已衰。如何匡國分，不與夙心期。暫憑樽酒送無憀，莫損愁眉與細腰。人世死前唯有別，春風爭擬惜長條。含煙惹霧每依依，萬緒千條拂落暉。為報行人休盡折，半留相送半迎歸。一片非煙隔九枝，蓬巒仙仗儼雲旗。天泉水暖龍吟細，露畹春多鳳舞遲。榆莢散來星斗轉，桂花尋去月輪移。人間桑海朝朝變，莫遣佳期更後期。促漏遙鍾動靜聞，報章重疊杳難分。舞鸞鏡匣收殘黛，睡鴨香爐換夕薰。歸去定知還向月，夢來何處更為雲。南塘漸暖蒲堪結，兩兩鴛鴦護水紋。擬杯當曉起，呵鏡可微寒。隔箔山櫻熟，褰帷桂燭殘。書長為報晚，夢好更尋難。影響輸雙蝶，偏過舊畹蘭。紅露花房白蜜脾，黃蜂紫蝶兩參差。春窗一覺風流夢，卻是同袍不得知。一片瓊英價動天，連城十二昔虛傳。良工巧費真為累，楮葉成來不直錢。神劍飛來不易銷，碧潭珍重駐蘭橈。自攜明月移燈疾，欲就行雲散錦遙。河伯軒窗通貝闕，水宮帷箔卷冰綃。他時燕脯無人寄，雨滿空城蕙葉雕。（其一）暫憑樽酒送無憀，莫損愁眉與細腰。人世死前惟有別，春風爭擬惜長條？（其二）含煙惹霧每依依，萬緒千條拂落暉。為報行人休盡折，半留相送半迎歸。年少因何有旅愁，欲為東下更西遊。一條雪浪吼巫峽，千里火雲燒益州。卜肆至今多寂寞，酒壚從古擅風流。浣花箋紙桃花色，好好題詩詠玉鉤。無事經年別遠公，帝城鍾曉憶西峰。爐煙消盡寒燈晦，童子開門雪滿鬆。郎船安兩槳，儂舸動雙橈。掃黛開宮額，裁裙約楚腰。乖期方積思，臨醉欲拼嬌。莫以採菱唱，欲羨秦臺簫。桂水寒於江，玉兔秋冷咽。海底覓仙人，香桃如瘦骨。紫鸞不肯舞，滿翅蓬山雪。借得龍堂寬，曉出揲雲發。劉郎舊香炷，立見茂陵樹。雲孫帖帖臥秋煙，上元細字如蠶眠。清時無事奏明光，不遣當關報早霜。中禁詞臣尋引領，左川歸客自迴腸。郎君下筆驚鸚鵡，侍女吹笙弄鳳凰。空寄大羅天上事，眾仙同日詠霓裳。待得郎來月已低，寒暄不道醉如泥。五更又欲向何處，騎馬出門烏夜啼。戶外重陰黯不開，含羞迎夜復臨臺。瀟湘浪上有煙景，安得好風吹汝來。曙爽行將拂，晨清坐欲凌。別離真不那，風物正相仍。漫水任誰照，衰花淺自矜。還將兩袖淚，同向一窗燈。桂樹乖真隱，芸香是小懲。清規無以況，且用玉壺冰。皎潔終無倦，煎熬亦自求。花時隨酒遠，雨後背窗休。冷暗黃茅驛，暄明紫桂樓。錦囊名畫掩，玉局敗棋收。何處無佳夢，誰人不隱憂。影隨簾押轉，光信簟文流。客自勝潘岳，儂今定莫愁。固應留半焰，回照下幃羞。文王喻復今朝是，子晉吹笙此日同。舜格有苗旬太遠，周稱流火月難窮。鏤金作勝傳荊俗，翦綵為人起晉風。獨想道衡詩思苦，離家恨得二年中。苦竹園南椒塢邊，微香冉冉淚涓涓。已悲節物同寒雁，忍委芳心與暮蟬。細路獨來當此夕，清尊相伴省他年。紫雲新苑移花處，不敢霜栽近御筵。紅蓮幕下紫梨新，命斷湘南病渴人。今日問君能寄否，二江風水接天津。雲鬢無端怨別離，十年移易住山期。東西南北皆垂淚，卻是楊朱真本師。十歲裁詩走馬成，冷灰殘燭動離情。桐花萬里丹山路，雛鳳清於老鳳聲。嫩籜香苞初出林，於陵論價重如金。皇都陸海應無數，忍剪凌雲一寸心。人慾天從竟不疑，莫言圓蓋便無私。秦中已久烏頭白，卻是君王未備知。白閣他年別，朱門此夜過。疏簾留月魄，珍簟接煙波。太守三刀夢，將軍一箭歌。國租容客旅，香熟玉山禾。為戀巴江好，無辭瘴霧蒸。縱能朝杜宇，可得值蒼鷹。石小虛填海，蘆銛未破矰。知來有乾鵲，何不向雕陵。日日春光鬥日光，山城斜路杏花香。幾許心緒渾無事，得及遊絲百尺長？當風橫去幰，臨水卷空帷。北土鞦韆罷，南朝祓禊歸。花情羞脈脈，柳意悵微微。莫嘆佳期晚，佳期自古稀。家近紅蕖曲水濱，全家羅襪起秋塵。莫將越客千絲網，網得西施別贈人。愚公方住谷，仁者本依山。共誓林泉志，胡為尊俎間。華蓮開菡萏，荊玉刻孱顏。爽氣臨周道，嵐光入漢關。滿壺從蟻泛，高閣已苔斑。想就安車召，寧期負矢還。潘遊全璧散，郭去半舟閒。定笑幽人跡，鴻軒不可攀。別館君孤枕，空庭我閉關。池光不受月，野氣欲沉山。星漢秋方會，關河夢幾還。危弦傷遠道，明鏡惜紅顏。古木含風久，平蕪盡日閒。心知兩愁絕，不斷若尋環。春風雖自好，春物太昌昌。若教春有意，惟遣一枝芳。我意殊春意，先春已斷腸。麝重愁風逼，羅疏畏月侵。怨魂迷恐斷，嬌喘細疑沈。數急芙蓉帶，頻抽翡翠簪。柔情終不遠，遙妒已先深。浦冷鴛鴦去，園空蛺蝶尋。蠟花長遞淚，箏柱鎮移心。覓使嵩雲暮，回頭灞岸陰。只聞涼葉院，露井近寒砧。一樹濃姿獨看來，秋庭暮雨類輕埃。不先搖落應為有，已欲別離休更開。桃綬含情依露井，柳綿相憶隔章臺。天涯地角同榮謝，豈要移根上苑栽。淪謫千年別帝宸，至今猶謝蕊珠人。但驚茅許同仙籍，不道劉盧是世親。玉檢賜書迷鳳篆，金華歸駕冷龍鱗。不因杖屨逢周史，徐甲何曾有此身。殘花啼露莫留春，尖發誰非怨別人。若但掩關勞獨夢，寶釵何日不生塵。高桃留晚實，尋得小庭南。矮墮綠雲髻，欹危紅玉簪。惜堪充鳳食，痛已被鶯含。越鳥誇香荔，齊名亦未甘。石橋東望海連天，徐福空來不得仙。直遣麻姑與搔背，可能留命待桑田。暗樓連夜閣，不擬為黃昏。未必斷別淚，何曾妨夢魂。疑穿花逶迤，漸近火溫黁。海底翻無水，仙家卻有村。鎖香金屈戌，殢酒玉崑崙。羽白風交扇，冰清月映盆。舊歡塵自積，新歲電猶奔。霞綺空留段，雲峰不帶根。念君千里舸，江草漏燈痕。商於朝雨霽，歸路有秋光。背塢猿收果，投巖麝退香。建瓴真得勢，橫戟豈能當。割地張儀詐，謀身綺季長。清渠州外月，黃葉廟前霜。今日看雲意，依依入帝鄉。夕陽歸路後，霜野物聲幹。集鳥翻漁艇，殘虹拂馬鞍。劉楨元抱病，虞寄數辭官。白袷經年卷，西來及早寒。不揀花朝與雪朝，五年從事霍嫖姚。君緣接座交珠履，我為分行近翠翹。楚雨含情皆有託，漳濱臥病竟無憀。長吟遠下燕臺去，惟有衣香染未銷。潭州官舍暮樓空，今古無端入望中。湘淚淺深滋竹色，楚歌重疊怨蘭叢。陶公戰艦空灘雨，賈傅承塵破廟風。目斷故園人不至，鬆醪一醉與誰同。離居星歲易，失望死生分。酒甕凝餘桂，書籤冷舊芸。江風吹雁急，山木帶蟬曛。一叫千回首，天高不為聞。有美扶皇運，無誰薦直言。已為秦逐客，復作楚冤魂。湓浦應分派，荊江有會源。並將添恨淚，一灑問乾坤。城窄山將壓，江寬地共浮。東南通絕域，西北有高樓。神護青楓岸，龍移白石湫。殊鄉竟何禱，簫鼓不曾休。天上參旗過，人間燭焰銷。誰言整雙履，便是隔三橋。知處黃金鎖，曾來碧綺寮。憑欄明日意，池闊雨蕭蕭。初夢龍宮寶焰然，瑞霞明麗滿晴天。旋成醉倚蓬萊樹，有個仙人拍我肩。少頃遠聞吹細管，聞聲不見隔飛煙。逡巡又過瀟湘雨，雨打湘靈五十弦。瞥見馮夷殊悵望，鮫綃休賣海為田。亦逢毛女無憀極，龍伯擎將華嶽蓮。恍惚無倪明又暗，低迷不已斷還連。覺來正是平階雨，獨背寒燈枕手眠。日射紗窗風撼扉，香羅拭手春事違。迴廊四合掩寂寞，碧鸚鵡對紅薔薇。秋港菱花幹，玉盤明月蝕。血滲兩枯心，情多去未得。徒經白門伴，不見丹山客。未待刻作人，愁多有魂魄。誰將玉盤與，不死翻相誤。天更闊於江，孫枝覓郎主。昔妒鄰宮槐，道類雙眉斂。今日繁紅櫻，拋人佔長簟。翠襦不禁綻，留淚啼天眼。寒灰劫盡問方知，石羊不去誰相絆。李徑獨來數，愁情相與懸。自明無月夜，強笑欲風天。減粉與園籜，分香沾渚蓮。徐妃久已嫁，猶自玉為鈿。皓月方離海，堅冰正滿池。金波雙激射，璧彩兩參差。影占徘徊處，光含的皪時。高低連素色，上下接清規。顧兔飛難定，潛魚躍未期。鵲驚俱欲繞，狐聽始無疑。似鏡將盈手，如霜恐透肌。獨憐遊玩意，達曉不知疲。溈水聞貞媛，常山索銳師。昔憂迷帝力，今分送王姬。事等和強虜，恩殊睦本枝。四郊多壘在，此禮恐無時。蓮後紅何患，梅先白莫誇。才飛建章火，又落赤城霞。不卷錦步障，未登油壁車。日西相對罷，休浣向天涯。勇多侵路去，恨有礙燈還。嗅自微微白，看成沓沓殷。坐疑忘物外，歸去有簾間。君問傷春句，千辭不可刪。灑砌聽來響，捲簾看已迷。江間風暫定，雲外日應西。稍稍落蝶粉，班班融燕泥。颭萍初過沼，重柳更緣堤。必擬和殘漏，寧無晦暝鼙。半將花漠漠，全共草萋萋。猿別方長嘯，烏驚始獨棲。府公能八詠，聊且續新題。貞吝嫌茲世，會心馳本原。人非四禪縛，地絕一塵喧。霜露欹高木，星河壓故園。斯遊儻為勝，九折幸回軒。聞駐行春旆，中途賞物華。緣憂武昌柳，遂憶洛陽花。嵇鶴元無對，荀龍不在誇。只將滄海月，長壓赤城霞。興欲傾燕館，歡終到習家。風長應側帽，路隘豈容車。樓迥波窺錦，窗虛日弄紗。鎖門金了鳥，展障玉鴉叉。舞妙從兼楚，歌能莫雜巴。必投潘岳果，誰摻禰衡撾。刻燭當時忝，傳杯此夕賒。可憐漳浦臥，愁緒獨如麻。訊息東郊木帝回，宮中行樂有新梅。沈香甲煎為庭燎，玉液瓊蘇作壽杯。遙望露盤疑是月，遠聞鼉鼓欲驚雷。昭陽第一傾城客，不踏金蓮不肯來。匝路亭亭豔，非時嫋嫋香。素娥惟與月，青女不饒霜。贈遠虛盈手，傷離適斷腸。為誰成早秀？不待作年芳。東有青龍西白虎，中含福皇包世度。玉壺渭水笑清潭，鑿天不到牽牛處。騏驎踏雲天馬獰，牛山撼碎珊瑚聲。秋娥點滴不成淚，十二玉樓無故釘。推煙唾月拋千里，十番紅桐一行死。白楊別屋鬼迷人，空留暗記如蠶紙。日暮向風牽短絲，血凝血散今誰是。晴暖感餘芳，紅苞雜絳房。落時猶自舞，掃後更聞香。夢罷收羅薦，仙歸敕玉箱。回腸九回後，猶有剩迴腸。萬里峰巒歸路迷，未判容彩借山雞。新春定有將雛樂，阿閣華池兩處棲。桂水春猶早，昭川日正西。虎當官道鬥，猿上驛樓啼。繩爛金沙井，鬆幹乳洞梯。鄉音殊可駭，仍有醉如泥。雲母濾宮月，夜夜白於水。賺得羊車來，低扇遮黃子。水精不覺冷，自刻鴛鴦翅。蠶縷茜香濃，正朝纏左臂。巴箋兩三幅，滿寫承恩字。欲得識青天，昨夜蒼龍是。薄宦仍多病，從知竟遠遊。談諧叨客禮，休浣接冥搜。樹好頻移榻，雲奇不下樓。豈關無景物，自是有鄉愁。曉用雲添句，寒將雪命篇。良辰多自感，作者豈皆然。熟寢初同鶴，含嘶欲並蟬。題時長不展，得處定應偏。南浦無窮樹，西樓不住煙。改成人寂寂，寄與路綿綿。星勢寒垂地，河聲曉上天。夫君自有恨，聊藉此中傳。嘉陵江水此東流，望喜樓中憶閬州。若到閬中還赴海，閬州應更有高樓。千里嘉陵江水色，含煙帶月碧於藍。今朝相送東流後，猶自驅車更向南。天東日出天西下，雌鳳孤飛女龍寡。青溪白石不相望，堂中遠甚蒼梧野。凍壁霜華交隱起，芳根中斷香心死。浪乘畫舸憶蟾蜍，月娥未必嬋娟子。楚管蠻弦愁一概，空城舞罷腰支在。當時歡向掌中銷，桃葉桃根雙姊妹。破鬟矮墮凌朝寒，白玉燕釵黃金蟬。風車雨馬不持去，蠟燭啼紅怨天曙。芳桂當年各一枝，行期未分壓春期。江魚朔雁長相憶，秦樹嵩雲自不知。下苑經過勞想像，東門送餞又差池。灞陵柳色無離恨，莫枉長條贈所思。一丈紅薔擁翠筠，羅窗不識繞街塵。峽中尋覓長逢雨，月裡依稀更有人。虛為錯刀留遠客，枉緣書札損文鱗。適知小閣還斜照，羨殺烏龍臥錦茵。別地蕭條極，如何更獨來。秋應為黃葉，雨不厭青苔。沈約只能瘦，潘仁豈是才。雜情堪底寄，惟有冷於灰。白石蓮花誰所共，六時長捧佛前燈。空庭苔蘚饒霜露，時夢西山老病僧。大海龍宮無限地，諸天雁塔幾多層。漫誇鶖子真羅漢，不會牛車是上乘。國以斯文重，公仍內署來。風標森太華，星象逼中臺。朝滿遷鶯侶，門多吐鳳才。寧同魯司寇，惟鑄一顏回。龍檻沉沉水殿清，禁門深掩斷人聲。吳王宴罷滿宮醉，日暮水漂花出城。真人塞其內，夫子入於機。未肯投竿起，惟歡負米歸。雪中東郭履，堂上老萊衣。讀遍先賢傳，如君事者稀。想像咸池日欲光，五更鐘後更迴腸。三年苦霧巴江水，不為離人照屋樑。潼關地接古弘農，萬里高飛雁與鴻。桂樹一枝當白日，芸香三代繼清風。仙舟尚惜乖雙美，彩服何由得盡同。誰憚士龍多笑疾，美髭終類晉司空。九廟無塵八馬回，奉天城壘長春苔。咸陽原上英雄骨，半向君家養馬來。酒薄吹還醒，樓危望已窮。江皋當落日，帆席見歸風。煙帶龍潭白，霞分鳥道紅。殷勤報秋意，只是有丹楓。出宿金尊掩，從公玉帳新。依依向餘照，遠遠隔芳塵。細草翻驚雁，殘花伴醉人。楊朱不用勸，只是更沾巾。卜夜容衰鬢，開筵屬異方。燭分歌扇淚，雨送酒船香。江海三年客，乾坤百戰場。誰能辭酩酊，淹臥劇清漳。桐槿日零落，雨餘方寂寥。枕寒莊蝶去，窗冷胤螢銷。取適琴將酒，忘名牧與樵。平生有遊舊，一一在煙霄。浪笑榴花不及春，先期零落更愁人。玉盤迸淚傷心數，錦瑟驚弦破夢頻。萬里重陰非舊圃，一年生意屬流塵。前溪午罷君回顧，並覺今朝粉態新。日月淹秦甸，江湖動越吟。蒼桐應露下，白閣自雲深。皎皎非鸞扇，翹翹失鳳簪。床空鄂君被，杵冷女嬃砧。北思驚沙雁，南情屬海禽。關山已搖落，天地共登臨。本為留侯慕赤松，漢庭方識紫芝翁。蕭何只解追韓信，豈得虛當第一功。昔去靈山非拂席，今來滄海欲求珠。楞伽頂上清涼地，善眼仙人憶我無。苦海迷途去未因，東方過此幾微塵。何當百億蓮花上，一一蓮花見佛身。信陵亭館接郊畿，幽象遙通晉水祠。日落高門喧燕雀，風飄大樹撼熊羆。新蒲似筆思投日，芳草如茵憶吐時。山下只今黃絹字，淚痕猶墮六州兒。虎丘山下劍池邊，長遣遊人嘆逝川。罥樹斷絲悲舞席，出雲清梵想歌筵。柳眉空吐效顰葉，榆莢還飛買笑錢。一自香魂招不得，只應江上獨嬋娟。惜別夏仍半，回途秋已期。那修直諫草，更賦贈行詩。錦段知無報，青萍肯見疑。人生有通塞，公等系安危。警露鶴辭侶，吸風蟬抱枝。彈冠如不問，又到掃門時。東望花樓曾不同，西來雙燕信休通。仙人掌冷三霄露，玉女窗虛五夜風。翠袖自隨迴雪轉，燭房尋類外庭空。殷勤莫使清香透，牢合金魚鎖桂叢。迢遞青門有幾關，柳梢樓角見南山。明珠可貫須為佩，白璧堪裁且作環。子夜休歌團扇掩，新正未破剪刀閒。猿啼鶴怨終年事，未抵薰爐一夕間。如有瑤臺客，相難復索歸。芭蕉開綠扇，菡萏薦紅衣。浦外傳光遠，煙中結響微。良宵一寸焰，回首是重幃。曲岸風雷罷，東亭霽日涼。新秋仍酒困，幽興暫江鄉。搖落真何遽，交親或未忘。一帆彭蠡月，數雁塞門霜。俗態雖多累，仙標發近狂。聲名佳句在，身世玉琴張。萬古山空碧，無人鬢免黃。驊騮憂老大，鶗鴂妒芬芳。密竹沈虛籟，孤蓮泊晚香。如何此幽勝，淹臥劇清漳。鈿雲蟠蟠牙比魚，孔雀翅尾蛟龍鬚。漳宮舊樣博山爐，楚嬌捧笑開芙蕖。八蠶繭綿小分炷，獸焰微紅隔雲母。白天月澤寒未冰，金虎含秋向東吐。玉佩呵光銅照昏，簾波日暮衝斜門。西來欲上茂陵樹，柏樑已失栽桃魂。露庭月井大紅氣，輕衫薄細當君意。蜀殿瓊人伴夜深，金鑾不問殘燈事。何當巧吹君懷度，襟灰為土填清露。羽翼殊勳棄若遺，皇天有運我無時。廟前便接山門路，不長青松長紫芝。棠棣黃花發，忘憂碧葉齊。人閒微病酒，燕重遠兼泥。混沌何由鑿，青冥未有梯。高陽舊徒侶，時復一相攜。洞中屐響省分攜，不是花迷客自迷。珠樹重行憐翡翠，玉樓雙舞羨鵾雞。蘭回舊蕊緣屏綠，椒綴新香和壁泥。唱盡陽關無限疊，半杯松葉凍頗黎。已帶黃金縷，仍飛白玉花。長時須拂馬，密處少藏鴉。眉細從他斂，腰輕莫自斜。玳梁誰道好，偏擬映盧家。君恩如水向東流，得寵憂移失寵愁。莫向尊前奏《花落》，涼風只在殿西頭。燕體傷風力，雞香積露文。殷鮮一相雜，啼笑兩難分。月裡寧無姊，雲中亦有君。三清與仙島，何事亦離群。珠館薰燃久，玉房梳掃餘。燒蘭才作燭，襞錦不成書。本以亭亭遠，翻嫌眽眽疏。回頭問殘照，殘照更空虛。愛君茅屋下，向晚水溶溶。試墨書新竹，張琴和古鬆。坐來聞好鳥，歸去度疏鍾。明日還相見，橋南貰酒醲。柳帶誰能結，花房未肯開。空餘雙蝶舞，竟絕一人來。半展龍鬚席，輕斟瑪瑙杯。年年春不定，虛信歲前梅。蜀相階前柏，龍蛇捧閟宮。陰成外江畔，老向惠陵東。大樹思馮異，甘棠憶召公。葉凋湘燕雨，枝拆海鵬風。玉壘經綸遠，金刀歷數終。誰將出師表，一為問昭融。沙岸竹森森，維艄聽越禽。數家同老壽，一徑自陰深。喜客嘗留橘，應官說採金。傾壺真得地，愛日靜霜砧。寶婺搖珠佩，常娥照玉輪。靈歸天上匹，巧遺世間人。花果香千戶，笙竽濫四鄰。明朝晒犢鼻，方信阮家貧。搖落傷年日，羈留念遠心。水亭吟斷續，月幌夢飛沉。古木含風久，疏螢怯露深。人閒始遙夜，地迥更清砧。結愛曾傷晚，端憂復至今。未諳滄海路，何處玉山岑。灘激黃牛暮，雲屯白帝陰。遙知沾灑意，不減欲分襟。小亭閒眠微醉消，山榴海柏枝相交。水文簟上琥珀枕，傍有墮釵雙翠翹。清月依微香露輕，曲房小院多逢迎。春叢定見饒棲鳥，飲罷莫持紅燭行。玉山高與閬風齊，玉水清流不貯泥。何處更求回日馭，此中兼有上天梯。珠容百斛龍休睡，桐拂千尋鳳要棲。聞道神仙有才子，赤簫吹罷好相攜。舊隱無何別，歸來始更悲。難尋白道士，不見惠禪師。草徑蟲鳴急，沙渠水下遲。卻將波浪眼，清曉對紅梨。萬里誰能訪十洲，新亭雲構壓中流。河鮫縱玩難為室，海蜃遙驚恥化樓。左右名山窮遠目，東西大道鎖輕舟。獨留巧思傳千古，長與蒲津作勝遊。陶詩只採黃金實，郢曲新傳白雪英。素色不同籬下發，繁花疑自月中生。浮杯小摘開雲母，帶露全移綴水精。偏稱含香五字客，從茲得地始芳榮。朱邸方酬力戰功，華筵俄嘆逝波窮。迴廊檐斷燕飛去，小閣塵凝人語空。幽淚欲幹殘菊露，餘香猶入敗荷風。何能更涉瀧江去，獨立寒流吊楚宮。金殿銷香閉綺櫳，玉壺傳點咽銅龍。狂飆不惜蘿陰薄，清露偏知桂葉濃。斑竹嶺邊無限淚，景陽宮裡及時鐘。豈知為雨為雲處，只有高唐十二峰。積雨晚騷騷，相思正鬱陶。不知人萬里，時有燕雙高。寇盜纏三輔，莓苔滑百牢。聖朝推衛霍，歸日動仙曹。蓬島煙霞閬苑鍾，三官箋奏附金龍。茅君奕世仙曹貴，許掾全家道氣濃。絳簡尚參黃紙案，丹爐猶用紫泥封。不知他日華陽洞，許上經樓第幾重。含淚坐春宵，聞君欲度遼。綠池荷葉嫩，紅砌杏花嬌。曙月當窗滿，徵雲出塞遙。畫樓終日閉，清管為誰調。高樓風雨感斯文，短翼差池不及群。刻意傷春復傷別，人間惟有杜司勳。七國三邊未到憂，十三身襲富平候。不收金彈拋林外，卻惜銀床在井頭。彩樹轉燈珠錯落，繡檀回枕玉雕鎪。當關不報侵晨客，新得佳人字莫愁。樓上春雲水底天，五雲章色破巴箋。諸生個個王恭柳，從事人人庾杲蓮。六曲屏風江雨急，九枝燈檠夜珠圓。深慚走馬金牛路，驟和陳王白玉篇。蓮華峰下鎖雕樑，此去瑤池地共長。好為麻姑到東海，勸栽黃竹莫栽桑。流鶯舞蝶兩相欺，不取花芳正結時。他日未開今日謝，嘉辰長短是參差。薔薇泣幽素，翠帶花錢小。嬌郎痴若雲，抱日西簾曉。枕是龍宮石，割得秋波色。玉簟失柔膚，但見蒙羅碧。憶得前年春，未語含悲辛。歸來已不見，錦瑟長於人。今日澗底鬆，明日山頭檗。愁到天池翻，相看不相識。城頭疊鼓聲，城下暮江清。欲問漁陽摻，時無禰正平。伊人卜築自幽深，桂巷杉籬不可尋。柱上雕蟲對書字，槽中瘦馬仰聽琴。求之流輩豈易得，行矣關山方獨吟。賒取鬆醪一斗酒，與君相伴灑煩襟。九十春光鬥日光，山城斜路杏花香。幾時心緒渾無事，得及遊絲百尺長。近郭西溪好，誰堪共酒壺。苦吟防柳惲，多淚怯楊朱。野鶴隨君子，寒鬆揖大夫。天涯常病意，岑寂勝歡娛。何事荊臺百萬家，惟教宋玉擅才華。楚辭已不饒唐勒，風賦何曾讓景差。落日渚宮供觀閣，開年雲夢送煙花。可憐庾信尋荒徑，猶得三朝託後車。雲臺高議正紛紛，誰定當時蕩寇勳。日暮灞陵原上獵，李將軍是故將軍。窗下尋書細，溪邊坐石平。水風醒酒病，霜日曝衣輕。雞黍隨人設，蒲魚得地生。前賢無不謂，容易即遺名。悵望西溪水，潺湲奈爾何。不驚春物少，只覺夕陽多。色染妖韶柳，光含窈窕蘿。人間從到海，天上莫為河。鳳女彈瑤瑟，龍孫撼玉珂。京華他夜夢，好好寄雲波。鬱金堂北畫樓東，換骨神方上藥通。露氣暗連青桂苑，風聲偏獵紫蘭叢。長籌未必輸孫皓，香棗何勞問石崇。憶事懷人兼得句，翠衾歸臥繡簾中。六百商於路，崎嶇古共聞。蜂房春欲暮，虎阱日初曛。路向泉間辨，人從樹杪分。更誰開捷徑，速擬上青雲。結構何峰是，喧閒此地分。石樑高瀉月，樵路細侵雲。偃臥蛟螭室，希夷鳥獸群。近知西嶺上，玉管有時聞。鍍鐶故錦縻輕拖，玉筏不動便門鎖。水精眠夢是何人，欄藥日高紅髲髟我。飛香上雲春訴天，雲梯十二門九關。輕身滅影何可望，粉蛾帖死屏風上。知訪寒梅過野塘，久留金勒為迴腸。謝郎衣袖初翻雪，荀令薰爐更換香。何處拂胸資蝶粉，幾時塗額藉蜂黃。維摩一室雖多病，亦要天花作道場。欲構中天正急材，自緣煙水戀平臺。人間只有嵇延祖，最望山公啟事來。荷筱衰翁似有情，相逢攜手繞村行。燒畬曉映遠山色，伐樹暝傳深谷聲。鷗鳥忘機翻浹洽，交親得路昧平生。撫躬道地誠感激，在野無賢心自驚。舟小回仍數，樓危憑亦頻。燕來從及社，蝶舞太侵晨。絳雪除煩後，霜梅取味新。年華無一事，只是自傷春。荒村倚廢營，投宿旅魂驚。斷雁高仍急，寒溪曉更清。昔年嘗聚盜，此日頗分兵。猜貳誰先致，三朝事始平。永壽兵來夜不扃，金蓮無影印中庭。樑臺歌管三更罷，猶自風搖九子鈴。伊水濺濺相背流，朱欄畫閣幾人遊。漆燈夜照真無數，蠟炬晨炊竟未休。顧我有懷同大夢，期君不至更沈憂。西園碧樹今誰主，與近高窗臥聽秋。不辭鶗鴂妒年芳，但惜流塵暗燭房。昨夜西池涼露滿，桂花吹斷月中香。行李逾南極，旬時到舊鄉。楚芝應遍紫，鄧橘未全黃。渠濁村舂急，旗高社酒香。故山歸夢喜，先入讀書堂。九縣懷雄武，三靈仰睿文。周王傳叔父，漢後重神君。玉律朝驚露，金莖夜切雲。笳簫悽欲斷，無復詠橫汾。玉塞驚宵柝，金橋罷舉烽。始巢阿閣鳳，旋駕鼎湖龍。門咽通神鼓，樓凝警夜鍾。小臣觀吉從，猶誤欲東封。莫驗昭華琯，虛傳甲帳神。海迷求藥使，雪隔獻桃人。桂寢青雲斷，鬆扉白露新。萬方同象鳥，舉慟滿秋塵。世上蒼龍種，人間武帝孫。小來惟射獵，興罷得乾坤。渭水天開苑，咸陽地獻原。英靈殊未已，丁傅漸華軒。井絡天彭一掌中，漫誇天設劍為峰。陣圖東聚燕江石，邊柝西懸雪嶺鬆。堪嘆故君成杜宇，可能先主是真龍。將來為報奸雄輩，莫向金牛訪舊蹤。二十中郎未足希，驪駒先自有光輝。蘭亭宴罷方回去，雪夜詩成道韞歸。漢苑風煙吹客夢，雲臺洞穴接郊扉。嗟予久抱臨邛渴，便欲因君問釣磯。水精如意玉連環，下蔡城危莫破顏。紅綻櫻桃含白雪，斷腸聲裡唱陽關。白日相思可奈何，嚴城清夜斷經過。只知解道春來瘦，不道春來獨自多。十八年來墮世間，瑤池歸夢碧桃閒。如何漢殿穿針夜，又向窗中覷阿環。一夕南風一葉危，荊雲回望夏雲時。人生豈得輕離別，天意何曾忌嶮巇。骨肉書題安絕徼，蕙蘭蹊徑失佳期。洞庭湖闊蛟龍惡，卻羨楊朱泣路岐。碧瓦銜珠樹，紅輪結綺寮。無雙漢殿鬢，第一楚宮腰。霧唾香難盡，珠啼冷易銷。歌從雍門學，酒是蜀城燒。柳暗將翻巷，荷欹正抱橋。鈿轅開道入，金管隔鄰調。夢到飛魂急，書成即席遙。河流衝柱轉，海沫近槎飄。吳市蠀蛦甲，巴賨翡翠翹。他時未知意，重疊贈嬌饒。舊鏡鸞何處，衰桐鳳不棲。金錢饒孔雀，錦段落山雞。王子調清管，天人降紫泥。豈無雲路分，相望不應迷。絕徼南通棧，孤城北枕江。猿聲連月檻，鳥影落天窗。海石分棋子，郫筒當酒缸。生歸話辛苦，別夜對凝釭。身屬中軍少得歸，木蘭花盡失春期。偷隨柳絮到城外，行過水西聞子規。丹灶三年火，蒼崖萬歲藤。樵歸說逢虎，棋罷正留僧。星斗同秦分，人煙接漢陵。東流清渭苦，不盡照衰興。薄葉風才倚，枝輕霧不勝。開先如避客，色淺為依僧。粉壁正蕩水，緗幃初卷燈。傾城惟待笑，要裂幾多繒。青陵臺畔日光斜，萬古貞魂倚暮霞。莫訝韓憑為蛺蝶，等閒飛上別枝花。山東今歲點行頻，幾處冤魂哭虜塵。灞水橋邊倚華表，平時二月有東巡。冀馬燕犀動地來，自埋紅粉自成灰。君王若道能傾國，玉輦何由過馬嵬。海外徒聞更九州，他生未卜此生休。空聞虎旅傳宵柝，無復雞人報曉籌。此日六軍同駐馬，當時七夕笑牽牛。如何四紀為天子，不及盧家有莫愁。憐君孤秀植庭中，細葉輕陰滿座風。桃李盛時雖寂寞，雪霜多後始青蔥。一年幾變枯榮事，百尺方資柱石功。為謝西園車馬客，定悲搖落盡成空。將軍大旆掃狂童，詔選名賢贊武功。暫逐虎牙臨故絳，遠含雞舌過新豐。魚遊沸鼎知無日，鳥覆危巢豈待風。早勒勳庸燕石上，佇光綸綍漢廷中。草下陰蟲葉上霜，朱欄迢遞壓湖光。兔寒蟾冷桂花白，此夜姮娥應斷腸。共上雲山獨下遲，陽臺白道細如絲。君今並倚三珠樹，不記人間落葉時。驅馬繞河干，家山照露寒。依然五柳在，況值百花殘。昔去驚投筆，今來分掛冠。不憂懸磬乏，乍喜覆盂安。甑破寧回顧，舟沉豈暇看。脫身離虎口，移疾就豬肝。鬢入新年白，顏無舊日丹。自悲秋獲少，誰懼夏畦難。逸志忘鴻鵠，清香披蕙蘭。還持一杯酒，坐想二公歡。碧煙秋寺泛湖來，水打城根古堞摧。盡日傷心人不見，石榴花滿舊琴臺。星使追還不自由，雙童捧上綠瓊輈。九枝燈下朝金殿，三素雲中侍玉樓。鳳女顛狂成久別，月娥孀獨好同遊。當時若愛韓公子，埋骨成灰恨未休。平生誤識白雲夫，再到仙檐憶酒壚。牆外萬株人絕跡，夕陽惟照欲棲烏。春詠敢輕裁，銜辭入半杯。已遭江映柳，更被雪藏梅。寡和真徒爾，殷憂動即來。從詩得何報，惟感二毛催。虜騎胡兵一戰摧，萬靈回首賀軒臺。天教李令心如日，可要昭陵石馬來。巴江可惜柳，柳色綠侵江。好向金鑾殿，移陰入綺窗。祝融南去萬重雲，清嘯無因更一聞。莫遣碧江通箭道，不教腸斷憶同群。君到臨邛問酒壚，近來還有長卿無？金徽卻是無情物，不許文君憶故夫。高鬆出眾木，伴我向天涯。客散初晴候，僧來不語時。有風傳雅韻，無雪試幽姿。上藥終相待，他年訪伏龜。六曲連環接翠帷，高樓半夜酒醒時。掩燈遮霧密如此，雨落月明兩不知。上國社方見，此鄉秋不歸。為矜皇后舞，猶著羽人衣。拂水斜紋亂，銜花片影微。盧家文杏好，試近莫愁飛。將泥紅蓼岸，得草綠楊村。命侶添新意，安巢復舊痕。去應逢阿母，來莫害王孫。記取丹山鳳，今為百鳥尊。秋水悠悠浸墅扉，夢中來數覺來稀。玄蟬去盡葉黃落，一樹冬青人未歸。城郭休過識者稀，哀猿啼處有柴扉。滄江白日樵漁路，日暮歸來雨滿衣。自有仙才自不知，十年長夢採華芝。秋風動地黃雲暮，歸去嵩陽尋舊師。通靈夜醮達清晨，承露盤晞甲帳春。王母不來方朔去，更須重見李夫人。路到層峰斷，門依老樹開。月從平楚轉，泉自上方來。薤白羅朝饌，鬆黃暖夜杯。相留笑孫綽，空解賦天台。任昉當年有美名，可憐才調最縱橫。樑臺初建應惆悵，不得蕭公作騎兵。郡齋何用酒如泉，飲德先時已醉眠。若共門人推禮分，戴崇爭得及彭宣。離思羈愁日欲晡，東周西雍此分塗。迴鑾佛寺高多少，望盡黃河一曲無。雪中梅下與誰期，梅雪相兼一萬枝。若是石城無艇子，莫愁還自有愁時。山驛荒涼白竹扉，殘燈向曉夢清暉。右銀臺路雪三尺，鳳詔裁成當直歸。粥香餳白杏花天，省對流鶯坐綺筵。今日寄來春已老，鳳樓迢遞憶鞦韆。武皇精魄久仙升，帳殿淒涼煙霧凝。俱是蒼生留不得，鼎湖何異魏西陵。海燕參差溝水流，同君身世屬離憂。相攜花下非秦贅，對泣春天類楚囚。碧草暗侵穿苑路，珠簾不卷枕江樓。莫驚五勝埋香骨，地下傷春亦白頭。地寬樓已迥，人更迥於樓。細意經春物，傷酲屬暮愁。望賒殊易斷，恨久欲難收。大勢真無利，多情豈自由。空園兼樹廢，敗港擁花流。書去青楓驛，鴻歸杜若洲。單棲應分定，辭疾索誰憂。更替林鴉恨，驚頻去不休。巫峽迢迢舊楚宮，至今雲雨暗丹楓。微生盡戀人間樂，只有襄王憶夢中。小鼎煎茶麵曲池，白鬚道士竹間棋。何人書破蒲葵扇，記著南塘移樹時。此夜西亭月正圓，疏簾相伴宿風煙。梧桐莫更翻清露，孤鶴從來不得眠。海客乘槎上紫氛，星娥罷織一相聞。只應不憚牽牛妒，聊用支機石贈君。遏雲歌響清，迴雪舞腰輕。只要君流眄，君傾國自傾。扇風淅瀝簟流離，萬里南風滯所思。守到清秋還寂寞，葉丹苔碧閉門時。笑啼俱不敢，幾欲是吞聲。遽遣離琴怨，都由半鏡明。應防啼與笑，微露淺深情。卿卿不惜鎖窗春，去作長楸走馬身。閒倚繡簾吹柳絮，日高深院斷無人。景陽宮井剩堪悲，不盡龍鸞誓死期。腸斷吳王宮外水，濁泥猶得葬西施。上帝鈞天會眾靈，昔人因夢到青冥。伶倫吹裂孤生竹，卻為知音不得聽。不妨何範盡詩家，未解當年重物華。遠把龍山千里雪，將來擬並洛陽花。沈約憐何遜，延年毀謝莊。清新俱有得，名譽底相傷。霧夕詠芙蕖，何郎得意初。此時誰最賞，沈範兩尚書。月色燈山滿帝都，香車寶蓋隘通衢。身閒不睹中興盛，羞逐鄉人賽紫姑。十二層城閬苑西，平時避暑拂虹霓。雲隨夏後雙龍尾，風逐周王八駿蹄。吳嶽曉光連翠巘，甘泉晚景上丹梯。荔枝盧橘沾恩幸，鸞鵲天書溼紫泥。大夏資輕策，全溪贈所思。靜憐穿樹遠，滑想過苔遲。鶴怨朝還望，僧閒暮有期。風流真底事，常欲傍清羸。玉匣清光不復持，菱花散亂月輪虧。秦臺一照山雞後，便是孤鸞罷舞時。明神司過豈令冤，暗室由來有禍門。莫為無人欺一物，他時須慮石能言。已駕七香車，心心待曉霞。風輕惟響珮，日薄不嫣花。桂嫩傳香遠，榆高送影斜。成都過卜肆，曾妒識靈槎。絳帳恩如昨，烏衣事莫尋。諸生空會葬，舊掾已華簪。共入留賓驛，俱分市駿金。莫憑無鬼論，終負託孤心。蓮幕遙臨黑水津，櫜鞬無事但尋春。樑王司馬非孫武，且免宮中斬美人。飲鴆非君命，茲身亦厚亡。江陵從種橘，交廣合投香。不見千金子，空餘數仞牆。殺人須顯戮，誰舉漢三章。杜牧司勳字牧之，清秋一首杜秋詩。前身應是樑江總，名總還曾字總持。心鐵已從幹鏌利，鬢絲休嘆雪霜垂。漢江遠吊西江水，羊祜韋丹盡有碑。驚魚撥剌燕翩翾，獨自江東上釣船。今日春光太漂盪，謝家輕絮沈郎錢。夭桃花正發，穠李蕊方繁。應候非爭豔，成蹊不在言。靜中霞暗吐，香處雪潛翻。得意搖風態，含情泣露痕。芬芳光上苑，寂默委中園。赤白徒自許，幽芳誰與論。何年部落到陰陵，奕世勤王國史稱。夜卷牙旗千帳雪，朝飛羽騎一河冰。蕃兒襁負來青冢，狄女壺漿出白登。日晚鸊鵜泉畔獵，路人遙識郅都鷹。道卻橫波字，人前莫謾羞。只應同楚水，長短入淮流。宋玉平生恨有餘，遠循三楚吊三閭。可憐留著臨江宅，異代應教庾信居。通谷陽林不見人，我來遺恨古時春。宓妃漫結無窮恨，不為君王殺灌均。昔歲陪遊舊跡多，風光今日兩蹉跎。不因醉本蘭亭在，兼忘當年舊永和。雌去雄飛萬里天，雲羅滿眼淚潸然。不須長結風波願，鎖向金籠始兩全。只得流霞酒一杯，空中簫鼓幾時回。武夷洞裡生毛竹，老盡曾孫更不來。莫將畫扇出帷來，遮掩春山滯上才。若道團圓似明月，此中須放桂花開。朱實鳥含盡，青樓人未歸。南園無限樹，獨自葉如幃。芳條得意紅，飄落忽西東。分逐春風去，風回得故叢。明朝金井露，始看憶春風。十頃平波溢岸清，病來惟夢此中行。相如未是真消渴，猶放沱江過錦城。黃昏封印點刑徒，愧負荊山入座隅。卻羨卞和雙刖足，一生無覆沒階趨。佳期不定春期賒，春物夭閼興諮嗟。願得句芒索青女，不教容易損年華。咸陽宮闕鬱嵯峨，六國樓臺豔綺羅。自是當時天帝醉，不關秦地有山河。共受徵南不次恩，報恩惟是有忘言。巖花澗草西林路，未見高僧只見猿。看山對酒君思我，聽鼓離城我訪君。臘雪已添牆下水，齋鐘不散檻前雲。陰移竹柏濃還淡，歌雜漁樵斷更聞。亦擬村南買菸舍，子孫相約事耕耘。密邇平陽接上蘭，秦樓鴛瓦漢宮盤。池光不定花光亂，日氣初涵露氣幹。但覺遊蜂饒舞蝶，豈知孤鳳憶離鸞。三星自轉三山遠，紫府程遙碧落寬。簾外辛夷定已開，開時莫放豔陽回。年華若到經風雨，便是胡僧話劫灰。龍山晴雪鳳樓霞，洞裡迷人有幾家。我為傷春心自醉，不勞君勸石榴花。花徑逶迤柳巷深，小闌亭午囀春禽。相如解作長門賦，卻用文君取酒金。微意何曾有一毫，空攜筆硯奉龍韜。自蒙半夜傳衣後，不羨王祥得佩刀。祕殿崔嵬拂彩霓，曹司今在殿東西。賡歌太液翻黃鵠，從獵陳倉獲碧雞。曉飲豈知金掌迥，夜吟應訝玉繩低。鈞天雖許人間聽，閶闔門多夢自迷。昔去真無奈，今還豈自知。青辭木奴橘，紫見地仙芝。四海秋風闊，千巖暮景遲。向來憂際會，猶有五湖期。聞君來日下，見我最嬌兒。漸大啼應數，長貧學恐遲。寄人龍種瘦，失母鳳雛痴。語罷休邊角，青燈兩鬢絲。仙翁無定數，時入一壺藏。夜夜桂露溼，村村桃水香。醉中拋浩劫，宿處起神光。藥裹丹山鳳，棋函白石郎。弄河移砥柱，吞日倚扶桑。龍竹裁輕策，鮫綃熨下裳。樹栽嗤漢帝，橋板笑秦王。徑欲隨關令，龍沙萬里強。憶奉蓮花座，兼聞貝葉經。巖光分蠟屐，澗響入銅瓶。日下徒推鶴，天涯正對螢。魚山羨曹植，眷屬有文星。固漆投膠不可開，贈君珍重抵瓊瑰。君王曉坐金鑾殿，只待相如草詔來。手種悲陳事，心期玩物華。柳飛彭澤雪，桃散武陵霞。枳嫩棲鸞葉，桐香待鳳花。綬藤縈弱蔓，袍草展新芽。學植功雖倍，成蹊跡尚賒。芳年誰共玩，終老邵平瓜。絳臺驛吏老風塵，耽酒成仙幾十春。過客不勞詢甲子，惟書亥字與時人。下馬捧椒漿，迎神白玉堂。如何鐵如意，獨自與姚萇。春物豈相干，人生只強歡。花猶曾斂夕，酒竟不知寒。異域東風溼，中華上象寬。此樓堪北望，輕命倚危欄。眠沙臥水自成群，曲岸殘陽極浦雲。那解將心憐孔翠，羈雌長共故雄分。梓潼不見馬相如，更欲南行問酒壚。行到巴西覓譙秀，巴西惟是有寒蕪。廟列前峰迥，樓開四望窮。嶺鼷嵐色外，陂雁夕陽中。弱柳千條露，衰荷一面風。壺關有狂孽，速繼老生功。白社幽閒君暫居，青雲器業我全疏。看封諫草歸鸞掖，尚賁衡門待鶴書。蓮聳碧峰關路近，荷翻翠扇水堂虛。自探典籍忘名利，欹枕時驚落蠹魚。前閣雨簾愁不卷，後堂芳樹陰陰見。石城景物類黃泉，夜半行郎空柘彈。綾扇喚風閶闔天，輕帷翠幕波淵旋。蜀魂寂寞有伴未，幾夜瘴花開木棉。桂宮留影光難取，嫣薰蘭破輕輕語。直教銀漢墮懷中，未遣星妃鎮來去。濁水清波何異源，濟河水清黃河渾。安得薄霧起緗裙，手接雲輧呼太君。乘運應須宅八荒，男兒安在戀池隍。君王自起新豐後，項羽何曾在故鄉。十二峰前落照微，高唐宮暗坐迷歸。朝雲暮雨長相接，猶自君王恨見稀。月姊曾逢下彩蟾，傾城訊息隔重簾。已聞佩響知腰細，更辨絃聲覺指纖。暮雨自歸山悄悄，秋河不動夜厭厭。王昌且在牆東住，未必金堂得免嫌。延頸全同鶴，柔腸素怯猿。湘波無限淚，蜀魄有餘冤。輕幰長無道，哀箏不出門。何由問香炷，翠幕自黃昏。東人望幸久諮嗟，四海於今是一家。猶鎖平時舊行殿，盡無宮戶有宮鴉。驪岫飛泉泛暖香，九龍呵護玉蓮房。平明每幸長生殿，不從金輿惟壽王。孤鶴不睡雲無心，衲衣筇杖來西林。院門晝鎖迴廊靜，秋日當階柿葉陰。昨夜玉輪明，傳聞近太清。涼波衝碧瓦，曉暈落金莖。露索秦宮井，風弦漢殿箏。幾時綿竹頌，擬薦子虛名。江風吹浪動雲根，重碇危檣白日昏。已斷燕鴻初起勢，更驚騷客後歸魂。漢廷急詔誰先入，楚路高歌自欲翻。萬里相逢歡復泣，鳳巢西隔九重門。密帳真珠絡，溫幃翡翠裝。楚腰知便寵，宮眉正鬥強。結帶懸梔子，繡領刺鴛鴦。輕寒衣省夜，金斗熨沈香。人高詩苦滯夷門，萬里樑王有舊園。煙幌自應憐白紵，月樓誰伴詠黃昏。露桃塗頰依苔井，風柳誇腰住水村。蘇小小墳今在否，紫蘭香徑與招魂。浪跡江湖白髮新，浮雲一片是吾身。寒歸山觀隨棋局，暖入汀洲逐釣輪。越桂留烹張翰鱠，蜀姜供煮陸機蓴。相逢一笑憐疏放，他日扁舟有故人。莫恃金湯忽太平，草間霜露古今情。空糊赬壤真何益，欲舉黃旗竟未成。長樂瓦飛隨水逝，景陽鍾墮失天明。回頭一吊箕山客，始信逃堯不為名。許靖猶羈宦，安仁復悼亡。茲辰聊屬疾，何日免殊方。秋蝶無端麗，寒花只暫香。多情真命薄，容易即迴腸。東征日調萬黃金，幾竭中原買鬥心。軍令未聞誅馬謖，捷書惟是報孫歆。但須鸑鷟巢阿閣，豈假鴟鴞在泮林。可惜前朝玄菟郡，積骸成莽陣雲深。石城誇窈窕，花縣更風流。簟冰將飄枕，簾烘不隱鉤。玉童收夜鑰，金狄守更籌。共笑鴛鴦綺，鴛鴦兩白頭。珠箔輕明拂玉墀，披香新殿鬥腰支。不須看盡魚龍戲，終譴君王怒偃師。韓蝶翻羅幕，曹蠅拂綺窗。鬥雞回玉勒，融麝暖金釭。玳瑁明書閣，琉璃冰酒缸。畫樓多有主，鸞鳳各雙雙。萱草含丹粉，荷花抱綠房。鳥應悲蜀帝，蟬是怨齊王。通內藏珠府，應官解玉坊。橋南荀令過，十里送衣香。池光忽隱牆，花氣亂侵房。屏緣蝶留粉，窗油蜂印黃。官書推小吏，侍史從清郎。並馬更吟去，尋思有底忙。地勝遺塵事，身閒念歲華。晚晴風過竹，深夜月當花。石亂知泉咽，苔荒任徑斜。陶然恃琴酒，忘卻在山家。拱木臨周道，荒廬積古苔。魚因感姜出，鶴為吊陶來。兩鬢蓬常亂，雙眸血不開。聖朝敦爾類，非獨路人哀。馬卿聊應召，謝傅已登山。歌發百花外，樂調深竹間。鷁舟縈遠岸，魚鑰啟重關。鶯蝶如相引，煙蘿不暇攀。佳人啟玉齒，上客頷朱顏。肯念沉痾士，俱期倒載還。稻粱猶足活諸雛，妒敵專場好自娛。可要五更驚曉夢，不辭風雪為陽烏。樹繞池寬月影多，村砧塢笛隔風蘿。西亭翠被餘香薄，一夜將愁向敗荷。東府憂春盡，西溪許日曛。月澄新漲水，星見欲銷雲。柳好休傷別，鬆高莫出群。軍書雖倚馬，猶未當能文。長長漢殿眉，窄窄楚宮衣。鏡好鸞空舞，簾疏燕誤飛。君王不可問，昨夜約黃歸。無賴夭桃面，平時露井東。春風為開了，卻擬笑春風。一桃復一李，井上佔年芳。笑處如臨鏡，窺時不隱牆。敢言西子短，誰覺宓妃長。珠玉終相類，同名作夜光。獨下長亭念過秦，五鬆不見見輿薪。只應既斬斯高後，尋被樵人用斧斤。紫府丹成化鶴群，青松手植變龍文。壺中別有仙家日，嶺上猶多隱士雲。獨坐遺芳成故事，褰帷舊貌似元君。自憐築室靈山下，徒望朝嵐與夕曛。幸會東城宴未回，年華憂共水相催。樑家宅裡秦宮入，趙後樓中赤鳳來。冰簟且眠金鏤枕，瓊筵不醉玉交杯。宓妃愁坐芝田館，用盡陳王八斗才。多病欣依有道邦，南塘宴起想秋江。捲簾飛燕還拂水，開戶暗蟲猶打窗。更閱前題已披卷，仍斟昨夜未開缸。誰人為報故交道，莫惜鯉魚時一雙。鵬魚何事遇屯同，雲水升沉一會中。劉放未歸雞樹老，鄒陽新去兔園空。寂寥我對先生柳，赫奕君乘御史驄。若向南臺見鶯友，為傳垂翅度春風。壓河連華勢孱顏，鳥沒雲歸一望間。楊僕移關三百里，可能全是為荊山。國事分明屬灌均，西陵魂斷夜來人。君王不得為天子，半為當時賦洛神。永定河邊一行柳，依依長髮故年春。東來西去人情薄，不為清陰減路塵。疊嶂千重叫恨猿，長江萬里洗離魂。武昌若有山頭石，為拂蒼苔檢淚痕。青雀西飛竟未回，君王長在集靈臺。侍臣最有相如渴，不賜金莖露一杯。不見姮娥影，清秋守月輪。月中閒杵臼，桂子搗成塵。偷桃竊藥事難兼，十二城中鎖彩蟾。應共三英同夜賞，玉樓仍是水精簾。多少分曹掌祕文，洛陽花雪夢隨君。定知何遜緣聯句，每到城東憶範雲。無奈巴南柳，千條傍吹臺。更將黃映白，擬作杏花媒。幕府三年遠，春秋一字褒。書論秦逐客，賦續楚離騷。地理南溟闊，天文北極高。酬恩撫身世，未覺勝鴻毛。短顧何由遂，遲光且莫驚。鶯能歌子夜，蝶解舞宮城。柳訝眉雙淺，桃猜粉太輕。年華有情狀，吾豈怯平生。絳紗弟子音塵絕，鸞鏡佳人舊會稀。今日致身歌舞地，木棉花暖鷓鴣飛。謝家離別正淒涼，少傅臨岐賭佩囊。卻憶短亭回首處，夜來煙雨滿池塘。陶令棄官後，仰眠書屋中。誰將五斗米，擬換北窗風。十二樓前再拜辭，靈風正滿碧桃枝。壺中若是有天地，又向壺中傷別離。佳兆聯翩遇鳳凰，雕文羽帳紫金床。桂花香處同高第，柿葉翻時獨悼亡。烏鵲失棲長不定，鴛鴦何事自相將。京華庸蜀三千里，送到咸陽見夕陽。地暖無秋色，江晴有暮暉。空餘蟬嘒嘒，猶向客依依。村小犬相護，沙平僧獨歸。欲成西北望，又見鷓鴣飛。晚醉題詩贈物華，罷吟還醉忘歸家。若無江氏五色筆，爭奈河陽一縣花。思牢弩箭磨青石，繡額蠻渠三虎力。尋潮背日伺泅鱗，貝闕夜移鯨失色。纖纖粉簳馨香餌，綠鴨回塘養龍水。含冰漢語遠於天，何由回作金盤死。淡雲輕雨拂高唐，玉殿秋來夜正長。料得也應憐宋玉，一生惟事楚襄王。俱識孫公與謝公，二年歌哭處還同。已叨鄒馬聲華末，更共劉盧族望通。南省恩深賓館在，東山事往妓樓空。不堪歲暮相逢地，我欲西征君又東。千二百輕鸞，春衫瘦著寬。倚風行稍急，含雪語應寒。帶火遺金斗，兼珠碎玉盤。河陽看花過，曾不問潘安。眾果莫相誚，天生名品高。何因古樂府，惟有鄭櫻桃。未到名山夢已新，千峰拔地玉嶙峋。幔亭一夜風吹雨，似與遊人洗俗塵。萬古商於地，憑君泣路岐。固難尋綺季，可得信張儀。雨氣燕先覺，葉陰蟬遽知。望鄉尤忌晚，山晚更參差。園桂懸心碧，池蓮飫眼紅。此生真遠客，幾別即衰翁。小幌風煙入，高窗霧雨通。新知他日好，錦瑟傍朱櫳。有懷非惜恨，不奈寸腸何。即席回彌久，前時斷固多。熱應翻急燒，冷欲徹微波。隔樹澌澌雨，通池點點荷。倦程山向背，望國闕嵯峨。故念飛書及，新歡借夢過。染筠休伴淚，繞雪莫追歌。擬問陽臺事，年深楚語訛。羈緒鰥鰥夜景侵，高窗不掩見驚禽。飛來曲渚煙方合，過盡南塘樹更深。胡馬嘶和榆塞笛，楚猿吟雜橘村砧。失群掛木知何限，遠隔天涯共此心。洞庭魚可拾，不假更垂罾。鬧若雨前蟻，多於秋後蠅。豈思鱗作簟，仍計腹為燈。浩蕩天池路，翱翔欲化鵬。水急愁無地，山深故有云。那通極目望，又作斷腸分。鄭驛來雖及，燕臺哭不聞。猶餘遺意在，許刻鎮南勳。長樂遙聽上苑鍾，綵衣稱慶桂香濃。陸機始擬誇文賦，不覺雲間有士龍。回望高城落曉河，長亭窗戶壓微波。水仙欲上鯉魚去，一夜芙蓉紅淚多。飢烏翻樹晚雞啼，泣過秋原沒馬泥。二紀徵南恩與舊，此時丹旐玉山西。昔嘆讒銷骨，今傷淚滿膺。空餘雙玉劍，無復一壺冰。江勢翻銀礫，天文露玉繩。何因攜庾信，同去哭徐陵。碧雲東去雨雲西，苑路高高驛路低。秋水綠蕪終盡分，夫君太騁錦障泥。燕雁迢迢隔上林，高秋望斷正長吟。人間路有潼江險，天外山惟玉壘深。日向花間留返照，雲從城上結層陰。三年已制思鄉淚，更入新年恐不禁。玉管葭灰細細吹，流鶯上下燕參差。日西千繞池邊樹，憶把枯條撼雪時。十歲裁詩走馬成，冷灰殘燭動離情。桐花萬里丹山路，雛鳳清於老鳳聲。劍棧風檣各苦辛，別時冰雪到時春。為憑何遜休聯句，瘦盡東陽姓沈人。素琴絃斷酒瓶空，倚坐欹眠日已中。誰向劉靈天幕內，更當陶令北窗風。一盞新羅酒，凌晨恐易消。歸應衝鼓半，去不待笙調。歌好惟愁和，香濃豈惜飄。春場鋪艾帳，下馬雉媒嬌。全溪不可到，況復盡餘醅。漢苑生春水，昆池換劫灰。戰蒲知雁唼，皺月覺魚來。清興恭聞命，言詩未敢回。樂府聞桃葉，人前道得無。勸君書小字，慎莫喚官奴。族亞齊安陸，風高漢武威。煙波別墅醉，花月後門歸。青海聞傳箭，天山報合圍。一朝攜劍起，上馬即如飛。外戚封侯自有恩，平明通籍九華門。金唐公主年應小，二十君王未許婚。繞樹無依月正高，鄴城新淚濺雲袍。幾年始得逢秋閏，兩度填河莫告勞。露寒風定不無情，臨水當山又隔城。未必明時勝蚌蛤，一生長共月虧盈。背闕歸藩路欲分，水邊風日半西曛。荊王枕上原無夢，莫枉陽臺一片雲。珠實雖先熟，瓊莩縱早開。流鶯猶故在，爭得諱含來。後閤罷朝眠，前墀思黯然。梅應未假雪，柳自不勝煙。淚續淺深綆，腸危高下弦。紅顏無定所，得失在當年。舉家忻共報，秋雪墮前峰。嶺外他年憶，於東此日逢。粒輕還自亂，花薄未成重。豈是驚離鬢，應來洗病容。莫嘆萬重山，君還我未還。武關猶悵望，何況百牢關。東南一望日中烏，欲逐羲和去得無。且向秦樓棠樹下，每朝先覓照羅敷。勝概殊江右，佳名逼渭川。虹收青嶂雨，鳥沒夕陽天。客鬢行如此，滄波坐渺然。此中真得地，漂盪釣魚船。路繞函關東復東，身騎征馬逐驚蓬。天池遼闊誰相待，日日虛乘九萬風。二月二十二，木蘭開坼初。初當新病酒，復自久離居。愁絕更傾國，驚新聞遠書。紫絲何日障，油壁幾時車。弄粉知傷重，調紅或有餘。波痕空映襪，煙態不勝裾。桂嶺含芳遠，蓮塘屬意疏。瑤姬與神女，長短定何如。百里陰雲覆雪泥，行人只在雪雲西。明朝驚破還鄉夢，定是陳倉碧野雞。清切曹司近玉除，比來秋興復何如。崇文館裡丹霜後，無限紅梨憶校書。悵望人間萬事違，私書幽夢約忘機。荻花村裡魚標在，石蘚庭中鹿跡微。幽徑定攜僧共入，寒塘好與月相依。城中猘犬憎蘭佩，莫損幽芳久不歸。虜馬崩騰忽一狂，翠華無日到東方。天津西望腸真斷，滿眼秋波出苑牆。鬼瘧朝朝避，春寒夜夜添。未驚雷破柱，不報水齊檐。虎箭侵膚毒，魚鉤刺骨銛。鳥言成諜訴，多是恨彤幨。戶盡懸秦網，家多事越巫。未曾容獺祭，只是縱豬都。點對連鰲餌，搜求縛虎符。賈生兼事鬼，不信有洪爐。初來小苑中，稍與瑣闈通。遠恐芳塵斷，輕憂豔雪融。只知防皓露，不覺逆尖風。回首雙飛燕，乘時入綺櫳。長眉畫了繡簾開，碧玉行收白玉臺。為問翠釵釵上鳳，不知香頸為誰回。壽陽公主嫁時妝，八字宮眉捧額黃。見我佯羞頻照影，不知身屬冶遊郎。溝水分流西復東，九秋霜月五更風。離鸞別鳳今何在，十二玉樓空更空。昨夜雙鉤敗，今朝百草輸。關西狂小吏，惟喝繞床盧。驛途仍近節，旅宿倍思家。獨夜三更月，空庭一樹花。介山當驛秀，汾水繞關斜。自怯春寒苦，那堪禁火賒。靈嶽幾千仞，老鬆逾百尋。攀崖仍躡壁，啖葉復眠陰。海上呼三島，齋中戲五禽。唯應逢阮籍，長嘯作鸞音。三更三點萬家眠，露欲為霜月墮煙。鬥鼠上堂蝙蝠出，玉琴時動倚窗弦。延陵留表墓，峴首送沈碑。敢伐不加點，猶當無愧辭。百生終莫報，九死諒難追。待得生金後，川原亦幾移。草堂歸意背煙蘿，黃綬垂腰不奈何。因汝華陽求藥物，碧鬆根下茯苓多。徵南幕下帶長刀，夢筆深藏五色毫。逢著澄江不敢詠，鎮西留與謝功曹。吳館何時熨，秦臺幾夜薰。綃輕誰解卷，香異自先聞。月裡誰無姊，雲中亦有君。樽前見飄蕩，愁極客襟分。黎闢灘聲五月寒，南風無處附平安。君懷一匹胡威絹，爭拭酬恩淚得幹。蘆葉梢梢夏景深，郵亭暫欲灑塵襟。昔年曾是江南客，此日初為關外心。思子臺邊風自急，玉娘湖上月應沉。清聲不遠行人去，一世荒城伴夜砧。青女丁寧結夜霜，羲和辛苦送朝陽。丹丘萬里無訊息，幾對梧桐憶鳳凰。緩逐煙波起，如妒柳綿飄。故臨飛閣度，欲入回陂銷。縈歌憐畫扇，敞景弄柔條。更奈天南位，牛渚宿殘宵。桂含爽氣三秋首，蓂吐中旬二葉新。正是澄江如練處，玄暉應喜見詩人。新人橋上著春衫，舊主江邊側帽檐。願得化為紅綬帶，許教雙鳳一時銜。神仙有分豈關情，八馬虛隨落日行。莫恨名姬中夜沒，君王猶自不長生。花將人共笑，籬外露繁枝。宋玉臨江宅，牆低不礙窺。玉壘高桐拂玉繩，上含非霧下含冰。枉教紫鳳無棲處，斫作秋琴彈壞陵。罷執霓旌上醮壇，慢妝嬌樹水晶盤。更深欲訴蛾眉斂，衣薄臨醒玉豔寒。白足禪僧思敗道，青袍御史擬休官。雖然同是將軍客，不敢公然子細看。仙郎倦去心，鄭驛暫登臨。水色瀟湘闊，沙程朔漠深。鷁舟時往復，鷗鳥恣浮沉。更想逢歸馬，悠悠嶽樹陰。嘗聞宓妃襪，渡水欲生塵。好借常娥著，清秋踏月輪。本來銀漢是紅牆，隔得盧家白玉堂。誰與王昌報訊息，盡知三十六鴛鴦。梁山兗水約從公，兩地參差一旦空。謝墅庾村相吊後，自今岐路各西東。漢家天馬出蒲梢，苜蓿榴花遍近郊。內苑只知含鳳觜，屬車無復插雞翹。玉桃偷得憐方朔，金屋修成貯阿嬌。誰料蘇卿老歸國，茂陵松柏雨蕭蕭。碧城十二曲闌干，犀闢塵埃玉闢寒。閬苑有書多附鶴，女床無樹不棲鸞。星沉海底當窗見，雨過河源隔座看。若是曉珠明又定。一生長樹水精盤。虎踞龍蹲縱復橫，星光漸減雨痕生。不須並礙東西路，哭殺廚頭阮步兵。莫羨仙家有上真，仙家暫謫亦千春。月中桂樹高多少，試問西河斫樹人。華清別館閉黃昏，碧草悠悠內廄門。自是明時不巡幸，至今青海有龍孫。竟日小桃園，休寒亦未暄。坐鶯當酒重，送客出牆繁。啼久豔粉薄，舞多香雪翻。猶憐未圓月，先出照黃昏。風露悽悽秋景繁，可憐榮落在朝昏。未央宮裡三千女，但保紅顏莫保恩。西師萬眾幾時回，哀痛天書近已裁。文吏何曾重刀筆，將軍猶自舞輪臺。幾時拓土成王道，從古窮兵是禍胎。陛下好生千萬壽，玉樓長御白雲杯。籍籍徵西萬戶侯，新緣貴婿起朱樓。一名我漫居先甲，千騎君翻在上頭。雲路招邀回綵鳳，天河迢遞笑牽牛。南朝禁臠無人近，瘦盡瓊枝詠四愁。外戚平羌第一功，生年二十有重封。直登宣室螭頭上，橫過甘泉豹尾中。別館覺來雲雨夢，後門歸去蕙蘭叢。灞陵夜獵隨田竇，不識寒郊自轉蓬。舊著思玄賦，新編雜擬詩。江庭猶近別，山捨得幽期。嫩割周顒韭，肥烹鮑照葵。飽聞南燭酒，仍及撥醅時。謝傅門庭舊末行，今朝歌管屬檀郎。更無人處簾垂地，欲拂塵時簟竟床。嵇氏幼男猶可憫，左家嬌女豈能忘。秋霖腹疾俱難遣，萬里西風夜正長。日下繁香不自持，月中流豔與誰期。迎憂急鼓疏鍾斷，分隔休燈滅燭時。張蓋欲判江灩灩，回頭更望柳絲絲。從來此地黃昏散，未信河梁是別離。潘岳無妻客為愁，新人來坐舊妝樓。春風猶自疑聯句，雪絮相和飛不休。長亭歲盡雪如波，此去秦關路幾多。惟有夢中相近分，臥來無睡欲如何。甘膏滴滴是精誠，晝夜如絲一尺盈。只怪閭閻喧鼓吹，邑人同報朿長生。來時西館阻佳期，去後漳河隔夢思。知有宓妃無限意，春鬆秋菊可同時。