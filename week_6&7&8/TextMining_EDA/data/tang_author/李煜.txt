無言獨上西樓，月如鉤。寂寞梧桐深院，鎖清秋。剪不斷，理還亂，是離愁。別是一般滋味，在心頭。風回小院庭蕪綠，柳眼春相續。憑闌半日獨無言，依舊竹聲新月似當年。笙歌未散尊前在，池面冰初解。燭明香暗畫樓深，滿鬢清霜殘雪思難任。林花謝了春紅，2太匆匆，無奈朝來寒雨晚來風。胭脂淚，3相留醉，幾時重，4自是人生長恨水長東。無言獨上西樓，月如鉤。寂寞梧桐深院鎖清秋。剪不斷，理還亂，是離愁。別是一般滋味在心頭。簾外雨潺潺，1春意闌珊。2羅衾不耐五更寒。3夢裡不知身是客，4一晌貪歡。5獨自莫憑欄，無限江山，別時容易見時難。流水落花春去也，天上人間。往事只堪哀，對景難排。秋風庭院蘚侵階。一任珠簾閒不卷，終日誰來？金鎖已沉埋，壯氣蒿萊。晚涼天淨月華開。相得玉樓瑤殿影，空照秦淮。昨夜風兼雨，簾幃颯颯秋聲。燭殘漏滴頻欹枕，起坐不能平。世事漫隨流水，算來一夢浮生。醉鄉路穩宜頻到，此外不堪行。紅日已高三丈透，金爐次第添香獸。紅錦地衣隨步皺。佳人舞點金釵溜，酒惡時拈花蕊嗅。別殿遙聞簫鼓奏。轉燭飄蓬一夢歸，欲尋陳跡悵人非，天教心願與身違。待月池臺空逝水，蔭花樓閣謾斜暉，登臨不惜更沾衣。雲一緺，玉一梭，澹澹衫兒薄薄羅。輕顰雙黛螺。秋風多，雨相和，簾外芭蕉三兩窠。夜長人奈何？一重山，兩重山。山遠天高煙水寒，相思楓葉丹。菊花開，菊花殘。塞雁高飛人未還，一簾風月閒。（一名一籮金、黃金縷、明月生南浦、鳳棲梧、鵲蹋枝、卷珠簾、魚水同歡）遙夜亭皋閒信步。才過清明，漸覺傷春暮。數點雨聲風約住，朦朧澹月雲來去。桃李依依香暗度。誰在鞦韆，笑裡輕輕語。一片芳心千萬緒，人間沒個安排處。遙夜亭皋閒信步，乍過清明，早覺傷春暮。數點雨聲風約住，朦朧淡月雲來去。桃李依依春暗度，誰在鞦韆，笑裡低低語。一片芳心千萬緒，人間沒個安排處。多少恨，昨夜夢魂中。還似舊時游上苑，車如流水馬如龍。花月正春風。多少淚，斷臉復橫頤。心事莫將和淚說，鳳笙休向淚時吹。腸斷更無疑。花明月暗籠輕霧，今宵好向郎邊去。。剗襪步香階，手提金縷鞋。畫堂南畔見，一向偎人顫。。奴為出來難，教君恣意憐。蓬萊院閉天台女，畫堂晝寢人無語。拋枕翠雲光，繡衣聞異香。潛來珠鎖動，驚覺銀屏夢。臉慢笑盈盈，相看無限情。銅簧韻脆鏘寒竹，新聲慢奏移纖玉。眼色暗相鉤，秋波橫欲流。雨雲深繡戶，未便諧衷素。宴罷又成空，魂迷春夢中。秦樓不見吹簫女，空餘上苑風光。粉英含蕊自低昂，東風惱我，才發一衿香。瓊窗夢□留殘月，當年得恨何長。碧闌干外映垂楊，暫時想見，如夢懶思量。庭空客散人歸後，畫堂半掩珠簾。林風淅淅夜厭厭，小樓新月，回首自纖纖。春光鎮在人空老，新愁往恨何窮。金刀力困起還慵，一聲羌笛，驚起醉怡容。櫻桃落盡春歸去，蝶翻金粉雙飛。子規啼月小樓西，玉鉤羅幕，惆悵暮煙垂。別巷寂寥人散後，望殘菸草低迷。爐香閒嫋鳳凰兒，空持羅帶，回首恨依依。四十年來家國，三千里地山河。鳳閣龍樓連霄漢，玉樹瓊枝作煙蘿，幾曾識干戈？一旦歸為臣虜，沈腰潘鬢消磨。最是倉皇辭廟日，教坊猶奏別離歌，垂淚對宮娥。別來春半，觸目柔腸斷。砌下落梅如雪亂，拂了一身還滿。雁來音信無憑，路遙歸夢難成。離恨恰如春草，更行更遠還生。晚妝初了明肌雪，春殿嬪娥魚貫列。笙簫吹斷水雲開，重按霓裳歌遍徹。臨風誰更飄香屑，醉拍闌干情味切。歸時休放燭花紅，待踏馬蹄清夜月。一棹春風一葉舟，一綸繭縷一輕鉤。花滿渚，酒滿甌，萬頃波中得自由。浪花有意千里雪，桃花無言一隊春。一壺酒，一竿身，快活如儂有幾人。金雀釵，紅粉面，花裡暫時相見。知我意，感君憐，此情須問天。香作穗，蠟成淚，還似兩人心意。珊枕膩，錦衾寒，覺來更漏殘。柳絲長，春雨細，花外漏聲迢遞。驚塞雁，起城烏，畫屏金鷓鴣。香霧薄，透簾幕，惆悵謝家池閣。紅燭背，繡簾垂，夢長君不知。轆轤金井梧桐晚，幾樹驚秋。晝雨新愁，百尺蝦鬚在玉鉤。瓊窗春斷雙蛾皺，回首邊頭。欲寄鱗游，九曲寒波不溯流。亭前春逐紅英盡，舞態徘徊。細雨霏微，不放雙眉時暫開。綠窗冷靜芳音斷，香印成灰。可奈情懷，欲睡朦朧入夢來。雲鬢裁新綠，霞衣曳曉紅。待歌凝立翠筵中。一朵彩雲何事、下巫峰。趁拍鸞飛鏡，回身燕漾空。莫翻紅袖過簾櫳。怕被楊花句引、嫁東風。人生愁恨何能免，銷魂獨我情何限。故國夢重歸，覺來雙淚垂。高樓誰與上，長記秋晴望。往事已成空，還如一夢中。人生愁恨何能免？銷魂獨我情何限！故國夢重歸，覺來雙淚垂。高樓誰與上？長記秋晴望。往事已成空，還如一夢中。晚妝初過，沉檀輕注些兒個。向人微露丁香顆，一曲清歌，暫引櫻桃破。羅袖裛殘殷色可，杯深旋被香醪涴。繡床斜憑嬌無那，爛嚼紅茸，笑向檀郎唾。深院靜，小庭空，斷續寒砧斷續風。無奈夜長人不寐，數聲和月到簾櫳。雲鬟亂，晚妝殘，帶恨眉兒遠岫攢。斜託香腮春筍嫩，為誰和淚倚闌干。東風吹水日銜山，春來長是閒。落花狼籍酒闌珊，笙歌醉夢間。佩聲悄，晚妝殘，恁誰整翠鬟。留連光景惜朱顏，黃昏獨倚闌。?冉冉秋光留不住，滿階紅葉暮。又是過重陽，臺榭登臨處，茱萸香墜。紫菊氣，飄庭戶，晚煙籠細雨。雍雍新雁咽寒聲，愁恨年年長相似。櫻花落盡春將困，鞦韆架下歸時。漏暗斜月遲遲，花在枝。（原文此處缺十二字）徹曉紗窗下，待來君不知。櫻花落盡階前月，象床愁倚薰籠。遠似去年今日，恨還同。雙鬟不整雲憔悴，淚沾紅抹胸。何處相思苦，紗窗醉夢中。櫻桃落盡春將困，鞦韆架下歸時。漏暗斜月遲遲，在花枝。徹曉紗窗下，待來君不知。（以下缺十二字）殷勤移植地，曲檻小欄邊。共約重芳日，還憂不盛妍。阻風開步障，乘月溉寒泉。誰料花前後，蛾眉卻不全。失卻煙花主，東君自不知。清香更何用，猶發去年枝。曉月墮，宿雲微，無語枕憑欹。夢迴芳草思依依，天遠雁聲稀。啼鶯散，餘花亂，寂寞畫堂深院。片紅休掃盡從伊，留待舞人歸。梵宮百尺同雲護，漸白滿蒼苔路。破臘梅花□早露。銀濤無際，玉山萬里，寒罩江南樹。鴉啼影亂天將暮，海月纖痕映煙霧。修竹低垂孤鶴舞。楊花風弄，鵝毛天剪，總是詩人誤。雲鬢亂，晚妝殘，帶恨眉兒遠岫攢。斜託香腮春筍嫩，為誰和淚倚闌干？玉樹後庭前，瑤草妝鏡邊。去年花不老，今年月又圓。莫教偏，和月和花，天教長少年。又見桐花發舊枝，一樓煙雨暮悽悽。憑闌惆悵人誰會，不覺潸然淚眼低。層城無復見嬌姿，佳節纏哀不自持。空有當年舊煙月，芙蓉城上哭蛾眉。閒夢遠，南國正芳春。船上管絃江面綠，滿城飛絮輥輕塵。忙殺看花人。閒夢遠，南國正清秋。千里江山寒色遠，蘆花深處泊孤舟。笛在月明樓。晚雨秋陰酒乍醒，感時心緒杳難平。黃花冷落不成豔，紅葉颼飀競鼓聲。背世返能厭俗態，偶緣猶未忘多情。自從雙鬢斑斑白，不學安仁卻自驚。珠碎眼前珍，花凋世外春。未銷心裡恨，又失掌中身。玉笥猶殘藥，香奩已染塵。前哀將後感，無淚可沾巾。豔質同芳樹，浮危道略同。正悲春落實，又苦雨傷叢。穠麗今何在，飄零事已空。沉沉無問處，千載謝東風。風情漸老見春羞，到處消魂感舊遊。多謝長條似相識，強垂煙態拂人頭。殘鶯何事不知秋，橫過幽林尚獨遊。老舌百般傾耳聽，深黃一點入煙流。棲遲背世同悲魯，瀏亮如笙碎在緱。莫更留連好歸去，露華淒冷蓼花愁。且維輕舸更遲遲，別酒重傾惜解攜。浩浪侵愁光盪漾，亂山凝恨色高低。君馳檜楫情何極，我憑闌干日向西。咫尺煙江幾多地，不須懷抱重悽悽。江南江北舊家鄉，三十年來夢一場。吳苑宮闈今冷落，廣陵臺殿已荒涼。雲籠遠岫愁千片，雨打歸舟淚萬行。兄弟四人三百口，不堪閒坐細思量。憔悴年來甚，蕭條益自傷。風威侵病骨，雨氣咽愁腸。夜鼎唯煎藥，朝髭半染霜。前緣竟何似，誰與問空王。山舍初成病乍輕，杖藜巾褐稱閒情。爐開小火深回暖，溝引新流幾曲聲。暫約彭涓安朽質，終期宗遠問無生。誰能役役塵中累，貪合魚龍構強名。心事數莖白髮，生涯一片青山。空山有雪相待，野路無人自還。牙籤萬軸裹紅綃，王粲書同付火燒。不於祖龍留面目，遺篇那得到今朝。侁自肩如削，難勝數縷絛。天香留鳳尾，餘暖在檀槽。不寐倦長更，披衣出戶行。月寒秋竹冷，風切夜窗聲。永念難消釋，孤懷痛自嗟。雨深秋寂莫，愁引病增加。咽絕風前思，昏濛眼上花。空王應念我，窮子正迷家。浮生共憔悴，壯歲失嬋娟。汗手遺香漬，痕眉染黛煙。碧砌花光照眼明，朱扉長日鎮長扃。餘寒欲去夢難成，爐香菸冷自亭亭。遼陽月，秣陵砧，不傳訊息但傳情。黃金臺下忽然驚，徵人歸日二毛生。病身堅固道情深，宴坐清香思自任。月照靜居唯搗藥，門扃幽院只來禽。庸醫懶聽詞何取，小婢將行力未禁。賴問空門知氣味，不然煩惱萬塗侵。異國非所志，煩勞殊清閒。驚濤千萬裡，無乃見鐘山。曉妝初了明肌雪，春殿嬪娥魚貫列。鳳簫聲斷水雲閒，重按霓裳歌遍徹。臨風誰更飄香屑，醉拍闌干情未切。歸時休放燭花紅，待蹋馬蹄清夜月。