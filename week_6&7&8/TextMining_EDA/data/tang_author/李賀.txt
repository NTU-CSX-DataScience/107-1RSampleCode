黑雲壓城城欲摧，甲光向日金鱗開。角聲滿天秋色裡，塞上燕脂凝夜紫。半卷紅旗臨易水，霜重鼓寒聲不起。報君黃金臺上意，提攜玉龍為君死！琉璃鍾，琥珀濃，小槽酒滴真珠紅。烹龍炮鳳玉脂泣，羅幃繡幕圍香風。吹龍笛，擊鼉鼓；皓齒歌，細腰舞。況是青春日將暮，桃花亂落如紅雨。勸君終日酩酊醉，酒不到劉伶墳上土！幽蘭露，如啼眼。無物結同心，煙花不堪剪。草如茵，鬆如蓋。風為裳，水為珮。油壁車，夕相待。冷翠燭，勞光彩。西陵下，風吹雨。方領蕙帶折角巾，杜若已老蘭苕春。南山削秀藍玉合，小雨歸去飛涼雲。熟杏暖香梨葉老，草梢竹柵鎖池痕。鄭公鄉老開酒尊，坐泛楚奏吟招魂。男兒何不帶吳鉤，收取關山五十州。請君暫上凌煙閣，若個書生萬戶侯。大漠沙如雪，燕山月似鉤。何當金絡腦，快走踏清秋。天河夜轉漂回星，銀浦流雲學水聲。玉宮桂樹花未落，仙妾採香垂佩纓。秦妃捲簾北窗曉，窗前植桐青鳳小。王子吹笙鵝管長，呼龍耕煙種瑤草。粉霞紅綬藕絲裙，青洲步拾蘭苕春。東指羲和能走馬，海塵新生石山下。零落棲遲一杯酒，主人奉觴客長壽。主父西遊困不歸，家人折斷門前柳。吾聞馬周昔作新豐客，天荒地老無人識。空將箋上兩行書，直犯龍顏請恩澤。我有迷魂招不得，雄雞一聲天下白。少年心事當拿雲，誰念幽寒坐嗚呃。零落棲遲一杯酒，主人奉觴客長壽。主父西遊困不歸，家人折斷門前柳。吾聞馬周昔作新豐客，天荒地老無人識。空將箋上兩行書，直犯龍顏請恩澤。我有迷魂招不得，雄雞一聲天下白。少年心事當拿雲，誰念幽寒坐嗚呃。採玉採玉須水碧，琢作步搖徒好色。老夫飢寒龍為愁，藍溪水氣無清白。夜雨岡頭食蓁子，杜鵑口血老夫淚。藍溪之水厭生人，身死千年恨溪水。斜杉柏風雨如嘯，泉腳掛繩青嫋嫋。村寒白屋念嬌嬰，古臺石磴懸腸草。採玉採玉須水碧，琢作步搖徒好色。老夫飢寒龍為愁，藍溪水氣無清白。夜雨岡頭食蓁子，杜鵑口血老夫淚。藍溪之水厭生人，身死千年恨溪水。斜杉柏風雨如嘯，泉腳掛繩青嫋嫋。村寒白屋念嬌嬰，古臺石磴懸腸草。桐風驚心壯士苦，衰燈絡緯啼寒素。誰看青簡一編書，不遣花蟲粉空蠹？思牽今夜腸應直，雨冷香魂弔書客。秋墳鬼唱鮑家詩，恨血千年土中碧。吳絲蜀桐張高秋，空山凝雲頹不流。江娥啼竹素女愁，李憑中國彈箜篌。崑山玉碎鳳凰叫，芙蓉泣露香蘭笑。十二門前融冷光，二十三絲動紫皇。女媧煉石補天處，石破天驚逗秋雨。夢入神山教神嫗，老魚跳波瘦蛟舞。吳質不眠倚桂樹，露腳斜飛溼寒兔。秦王騎虎遊八極，劍光照空天自碧。羲和敲日玻璃聲，劫灰飛盡古今平。龍頭瀉酒邀酒星，金槽琵琶夜棖棖。洞庭雨腳來吹笙，酒酣喝月使倒行。銀雲櫛櫛瑤殿明，宮門掌事報一更。花樓玉鳳聲嬌獰，海綃紅文香淺清，黃鵝跌舞千年觥。仙人燭樹蠟煙輕，清琴醉眼淚泓泓。別浦今朝暗，羅帷午夜愁。鵲辭穿線月，花入曝衣樓。天上分金鏡，人間望玉鉤。錢塘蘇小小，更值一年秋。南風吹山作平地，帝遣天吳移海水。王母桃花千遍紅，彭祖巫咸幾回死。青毛驄馬參差錢，嬌春楊柳含細煙。箏人勸我金屈卮，神血未凝身問誰。不須浪飲丁都護，世上英雄本無主。買絲繡作平原君，有酒惟澆趙州土。漏催水咽玉蟾蜍，衛娘發薄不勝梳。看見秋眉換新綠，二十男兒那刺促。籜落長竿削玉開，君看母筍是龍材。更容一夜抽千尺，別卻池園數寸泥。斫取青光寫楚辭，膩香春粉黑離離。無情有恨何人見，露壓煙啼千萬枝。家泉石眼兩三莖，曉看陰根紫脈生。今年水曲春沙上，笛管新篁拔玉青。古竹老梢惹碧雲，茂陵歸臥嘆清貧。風吹千畝迎雨嘯，鳥重一枝入酒尊。飛光飛光，勸爾一杯酒。吾不識青天高，黃地厚。唯見月寒日暖，來煎人壽。食熊則肥，食蛙則瘦。神君何在，太一安有？天東有若木，下置銜燭龍。吾將斬龍足，嚼龍肉，使之朝不得回，夜不得伏。自然老者不死，少者不哭。何為服黃金，吞白玉？誰似任公子，雲中騎碧驢？劉徹茂陵多滯骨，嬴政梓棺費鮑魚。別柳當馬頭，官槐如兔目。欲將千里別，持此易鬥粟。南雲北雲空脈斷，靈臺經絡懸春線。青軒樹轉月滿床，下國飢兒夢中見。維爾之昆二十餘，年來持鏡頗有須。辭家三載今如此，索米王門一事無。荒溝古水光如刀，庭南拱柳生蠐螬。江干幼客真可念，郊原晚吹悲號號。奇俊無少年，日車何躃躃。我待紆雙綬，遺我星星發。都門賈生墓，青蠅久斷絕。寒食搖揚天，憤景長肅殺。皇漢十二帝，唯帝稱睿哲。一夕信豎兒，文明永淪歇。胡角引北風，薊門白於水。天含青海道，城頭月千里。露下旗濛濛，寒金鳴夜刻。蕃甲鎖蛇鱗，馬嘶青冢白。秋靜見旄頭，沙遠席箕愁。帳北天應盡，河聲出塞流。秋野明，秋風白，塘水漻漻蟲嘖嘖。雲根臺蘚山上石，冷紅泣露嬌啼色。荒畦九月稻叉牙，蟄螢低飛隴徑斜。石脈水流泉滴沙，鬼燈如漆點松花。秋野明，秋風白，塘水漻漻蟲嘖嘖。雲根臺蘚山上石，冷紅泣露嬌啼色。荒畦九月稻叉牙，蟄螢低飛隴徑斜。石脈水流泉滴沙，鬼燈如漆點松花。石根秋水明，石畔秋草瘦。侵衣野竹香，蟄蟄垂野厚。岑中月歸來，蟾光掛空秀。桂露對仙娥，星星下雲逗。淒涼梔子落，山璺泣清漏。下有張仲蔚，披書案將朽。曉聲隆隆催轉日，暮聲隆隆催月出。漢城黃柳映新簾，柏陵飛燕埋香骨。捶碎千年日長白，孝武秦皇聽不得。從君翠發蘆花色，獨共南山守中國。幾回天上葬神仙，漏聲相將無斷絕。秋風吹地百草幹，華容碧影生晚寒。我當二十不得意，一心愁謝如枯蘭。衣如飛鶉馬如狗，臨歧擊劍生銅吼。旗亭下馬解秋衣，請貰宜陽一壺酒。壺中喚天雲不開，白晝萬里閒悽迷。主人勸我養心骨，莫受俗物相填豗。鴉翎羽箭山桑弓，仰天射落銜蘆鴻。麻衣黑肥衝北風，帶酒日晚歌田中。男兒屈窮心不窮，枯榮不等嗔天公。寒風又變為春柳，條條看即煙濛濛。端州石工巧如神，踏天磨刀割紫雲。傭刓抱水含滿脣，暗灑萇弘冷血痕。紗帷晝暖墨花春，輕漚漂沫鬆麝薰。幹膩薄重立腳勻，數寸光秋無日昏。圓毫促點聲靜新，孔硯寬頑何足雲！日夕著書罷，驚霜落素絲。鏡中聊自笑，詎是南山期。頭上無幅巾，苦櫱已染衣。不見清溪魚，飲水得相宜。碧叢叢，高插天，大江翻瀾神曳煙。楚魂尋夢風颸然，曉風飛雨生苔錢。瑤姬一去一千年，丁香筇竹啼老猿。古祠近月蟾桂寒，椒花墜紅溼雲間。長歌破衣襟，短歌斷白髮。秦王不可見，旦夕成內熱。渴飲壺中酒，飢拔隴頭粟。悽悽四月蘭，千里一時綠。夜峰何離離，月明落石底。裴回沿石尋，照出高峰外。不得與之遊，歌成鬢先改。依依宜織江雨空，雨中六月蘭臺風。博羅老仙時出洞，千歲石床啼鬼工。蛇毒濃凝洞堂溼，江魚不食銜沙立。欲剪湘中一尺天，吳娥莫道吳刀澀。依依宜織江雨空，雨中六月蘭臺風。博羅老仙時出洞，千歲石床啼鬼工。蛇毒濃凝洞堂溼，江魚不食銜沙立。欲剪湘中一尺天，吳娥莫道吳刀澀。長戈莫舂，強弩莫烹。乳孫哺子，教得生獰。舉頭為城，掉尾為旌。東海黃公，愁見夜行。道逢騶虞，牛哀不平。何用尺刀，壁上雷鳴。泰山之下，婦人哭聲。官家有程，吏不敢聽。一方黑照三方紫，黃河冰合魚龍死。三尺木皮斷文理，百石強車上河水。霜花草上大如錢，揮刀不入迷濛天。爭瀯海水飛凌喧，山瀑無聲玉虹懸。銅鏡立青鸞，燕脂拂紫綿。腮花弄暗粉，眼尾淚侵寒。碧玉破不復，瑤琴重拔弦。今日非昔日，何人敢正看？西施曉夢綃帳寒，香鬟墮髻半沉檀。轆轤咿啞轉鳴玉，驚起芙蓉睡新足。雙鸞開鏡秋水光，解鬟臨鏡立象床。一編香絲雲撒地，玉釵落處無聲膩。纖手卻盤老鴉色，翠滑寶釵簪不得。春風爛熳惱嬌慵，十八鬟多無氣力。鬌妝成欹不斜，雲裾數步踏雁沙。揹人不語向何處？下階自折櫻桃花。崑崙使者無訊息，茂陵煙樹生愁色。金盤玉露自淋漓，元氣茫茫收不得。麒麟背上石文裂，虯龍鱗下紅枝折。何處偏傷萬國心？中天夜久高明月。玉壺銀箭稍難傾，釭花夜笑凝幽明。碎霜斜舞上羅幕，燭龍兩行照飛閣。珠帷怨臥不成眠，金鳳刺衣著體寒。長眉對月鬥彎環。尋常輕宋玉，今日稼文鴦。戟幹橫龍簴，刀環倚桂窗。邀人裁半袖，端坐據胡床。淚溼紅輪重，棲烏上井樑。雀步蹙沙聲促促，四尺角弓青石鏃。黑幡三點銅鼓鳴，高作猿啼搖箭箙。彩巾纏踍幅半斜，溪頭簇隊映葛花。山潭晚霧吟白鼉，竹蛇飛蠹射金沙。閒驅竹馬緩歸家，官軍自殺容州槎。雀步蹙沙聲促促，四尺角弓青石鏃。黑幡三點銅鼓鳴，高作猿啼搖箭箙。彩巾纏踍幅半斜，溪頭簇隊映葛花。山潭晚霧吟白鼉，竹蛇飛蠹射金沙。閒驅竹馬緩歸家，官軍自殺容州槎。洞房思不禁，蜂子作花心。灰暖殘香炷，發冷青蟲簪。夜遙燈焰短，睡熟小屏深。好作鴛鴦夢，南城罷搗砧。上之回，大旗喜。懸紅雲，撻鳳尾。劍匣破，舞蛟龍。蚩尤死，鼓逢逢。天高慶雷齊墜地。地無驚煙海千里。合浦無明珠，龍洲無木奴。足知造化力，不給使君須。越婦未織作，吳蠶始蠕蠕。縣官騎馬來，獰色虯紫須。懷中一方板，板上數行書。“不因使君怒，焉得詣爾廬？”越婦拜縣官：“桑牙今尚小。會待春日晏，絲車方擲掉。”越婦通言語，小姑具黃粱。縣官踏飧去，簿吏復登堂。合浦無明珠，龍洲無木奴。足知造化力，不給使君須。越婦未織作，吳蠶始蠕蠕。縣官騎馬來，獰色虯紫須。懷中一方板，板上數行書。“不因使君怒，焉得詣爾廬？”越婦拜縣官：“桑牙今尚小。會待春日晏，絲車方擲掉。”越婦通言語，小姑具黃粱。縣官踏飧去，簿吏復登堂。妾家住橫塘，紅紗滿桂香。青雲教綰頭上髻，明月與作耳邊璫。蓮風起，江畔春。大堤上，留北人。郎食鯉魚尾，妾食猩猩脣。莫指襄陽道，綠浦歸帆少。今日菖蒲花，明朝楓樹老。天迷迷，地密密。熊虺食人魂，雪霜斷人骨。嗾犬狺狺相索索，舐掌偏宜佩蘭客。帝遣乘軒災自息，玉星點劍黃金軛。我雖跨馬不得還，歷陽湖波大如山。毒虯相視振金環，狻猊猰貐吐饞涎。鮑焦一世披草眠，顏回廿九鬢毛斑。顏回非血衰，鮑焦不違天；天畏遭銜齧，所以致之然。分明猶懼公不信，公看呵壁書問天。漆灰骨末丹水沙，悽悽古血生銅花。白翎金竿雨中盡，直餘三脊殘狼牙。我尋平原乘兩馬，驛東石田蒿塢下。風長日短星蕭蕭，黑旗雲溼懸空夜。左魂右魄啼肌瘦，酪瓶倒盡將羊炙。蟲棲雁病蘆筍紅，迴風送客吹陰火。訪古汍瀾收斷鏃，折鋒赤璺曾劌肉。南陌東城馬上兒，勸我將金換簝竹。草生龍陂下，鴉噪城堞頭。何人此城裡？城角栽石榴。青絲系五馬，黃金絡雙牛。白魚駕蓮船，夜作十里遊。歸來無人識，暗上沉香樓。羅床倚瑤瑟，殘月傾簾鉤。今日槿花落，明朝桐樹秋。若負平生意，何名作莫愁？草生龍坡下，鴉噪城堞頭。何人此城裡，城角栽石榴。青絲系五馬，黃金絡雙牛。白魚駕蓮船，夜作十里遊。歸來無人識，暗上沈香樓。羅床倚瑤瑟，殘月傾簾鉤。今日槿花落，明朝桐樹秋。莫負平生意，何名何莫愁。黃頭郎，撈攏去不歸。南浦芙蓉影，愁紅獨自垂。水弄湘娥佩，竹啼山露月。玉瑟調青門，石雲溼黃葛。沙上蘼蕪花，秋風已先發。好持掃羅薦，香出鴛鴦熱。黃頭郎，撈攏去不歸。南浦芙蓉影，愁紅獨自垂。水弄湘娥佩，竹啼山露月。玉瑟調青門，石雲溼黃葛。沙上蘼蕪花，秋風已先發。好持掃羅薦，香出鴛鴦熱。朱城報春更漏轉，光風催蘭吹小殿。草細堪梳，柳長如線。卷衣秦帝，掃粉趙燕。日含畫幕，蜂上羅薦。平陽花塢，河陽花縣。越婦搘機，吳蠶作繭。菱汀繫帶，荷塘倚扇。江南有情，塞北無限。飛香走紅滿天春，花龍盤盤上紫雲。三千宮女列金屋，五十弦瑟海上聞。天江碎碎銀沙路，嬴女機中斷煙素。斷煙素，縫衣縷，八月一日君前舞。井上轆轤床上轉。水聲繁，絃聲淺。情若何，荀奉倩。城頭日，長向城頭住。一日作千年，不須流下去。別浦雲歸桂花渚，蜀國弦中雙鳳語。芙蓉葉落秋鸞離，越王夜起遊天姥。暗佩清臣敲水玉，渡海蛾眉牽白鹿。誰看挾劍赴長橋，誰看浸發題春竹。竺僧前立當吾門，梵宮真相眉稜尊。古琴大軫長八尺，嶧陽老樹非桐孫。涼館聞弦驚病客，藥囊暫別龍鬚席。請歌直請卿相歌，奉禮官卑復何益。紫皇宮殿重重開，夫人飛入瓊瑤臺。綠香繡帳何時歇，青雲無光宮水咽。翩聯桂花墜秋月，孤鸞驚啼商絲髮。紅璧闌珊懸佩當，歌臺小妓遙相望。玉蟾滴水雞人唱，露華蘭葉參差光。奇俊無少年，日車何躃躃。我待紆雙綬，遺我星星發。都門賈生墓，青蠅久斷絕。寒食搖揚天，憤景長肅殺。皇漢十二帝，唯帝稱睿哲。一夕信豎兒，文明永淪歇。秋至昭關後，當知趙國寒。系書隨短羽，寫恨破長箋。病客眠清曉，疏桐墜綠鮮。城鴉啼粉堞，軍吹壓蘆煙。岸幘褰紗幌，枯塘臥折蓮。木窗銀跡畫，石磴水痕錢。旅酒侵愁肺，離歌繞懦弦。詩封兩條淚，露折一枝蘭。莎老沙雞泣，鬆幹瓦獸殘。覺騎燕地馬，夢載楚溪船。椒桂傾長席，鱸魴斫玳筵。豈能忘舊路，江島滯佳年。井上轆轤床上轉：水聲繁，絃聲淺。情若何？荀奉倩。城頭日，長向城頭住。一日作千年，不須流下去。飢寒平城下，夜夜守明月。別劍無玉花，海風斷鬢髮。塞長連白空，遙見漢旗紅。青帳吹短笛，煙霧溼晝龍。日晚在城上，依稀望城下。風吹枯蓬起，城中嘶瘦馬。借問築城吏，去關幾千裡。惟愁裹屍歸，不惜倒戈死。鬈髮胡兒眼晴綠，高樓夜靜吹橫竹。一聲似向天上來，月下美人望鄉哭。直排七點星藏指，暗合清風調宮徵。蜀道秋深雲滿林，湘江半夜龍驚起。玉堂美人邊塞情，碧窗皓月愁中聽。寒砧能搗百尺練，粉淚凝珠滴紅線。胡兒莫作隴頭吟，隔窗暗結愁人心。先輩匣中三尺水，曾入吳潭斬龍子。隙月斜明刮露寒，練帶平鋪吹不起。蛟胎皮老蒺藜刺，鸊鵜淬花白鷳尾。直是荊軻一片心，莫教照見春坊字。挼絲團金懸簏敕，神光欲截藍田玉。提出西方白帝驚，嗷嗷鬼母秋郊哭。裁生羅，伐湘竹。帔拂疏霜簟秋玉，炎炎紅鏡東方開。暈如車輪上裴回，啾啾赤帝騎龍來。長眉越沙採蘭若，桂葉水葓春漠漠。橫船醉眠白晝閒，渡口梅風歌扇薄。燕釵玉股照青渠，越王嬌郎小字書。蜀紙封巾報雲鬢，晚漏壺中水淋盡。長眉越沙採蘭若，桂葉水葒春漠漠。橫船醉眠白晝閒，渡口梅風歌扇薄。燕釵玉股照青渠，越王嬌郎小字書。蜀紙封巾報雲鬢，晚漏壺中水淋盡。染羅衣，秋藍難著色。不是無心人，為作臺邛客。花燒中潬城，顏郎身已老。惜許兩少年，抽心似春草。今日見銀牌，今夜鳴玉晏。牛頭高一尺，隔坐應相見。月從東方來，酒從東方轉。觥船飫口紅，蜜炬千枝爛。紅羅覆帳金流蘇，華燈九枝懸鯉魚。麗人映月開銅鋪，春水滴酒猩猩沽。價重一篋香十株，赤金瓜子兼雜麩。五色絲封青玉鳧，阿侯此笑千萬餘。南軒漢轉簾影疏，桐林啞啞挾子烏。劍崖鞭節青石珠，白騧吹湍凝霜須。漏長送佩承明廬，倡樓嵯峨明月孤。續客下馬故客去，綠蟬秀黛重拂梳。嫩蝶憐芳抱新蕊，泣露枝枝滴夭淚。粉窗香咽頹曉雲，錦堆花密藏春睡。戀屏孔雀搖金尾，鶯舌分明呼婢子。冰洞寒龍半匣水，一雙商鸞逐煙起。嫩葉憐芳抱新蕊，泣露枝枝滴夭淚。粉窗香咽頹曉雲，錦堆花密藏春睡。戀屏孔雀搖金尾，鶯舌分明呼婢子。冰洞寒龍半匣水，一隻商鸞逐煙起。吳興才人怨春風，桃花滿陌千里紅。紫絲竹斷驄馬小，家住錢塘東復東。白藤交穿織書笈，短策齊裁如梵夾。雄光寶礦獻春卿，煙底驀波乘一葉。春卿拾材白日下，擲置黃金解龍馬。攜笈歸江重入門，勞勞誰是憐君者。吾聞壯夫重心骨，古人三走無摧捽。請君待旦事長鞭，他日還轅及秋律。別柳當馬頭，官槐如兔目。欲將千里別，持此易鬥粟。南雲北雲空脈斷，靈臺經絡懸春線。青軒樹轉月滿床，下國飢兒夢中見。維爾之昆二十餘，年來持鏡頗有須。辭家三載今如此，索米王門一事無。荒溝古水光如刀，庭南拱柳生蠐螬。江干幼客真可念，郊原晚吹悲號號。落莫誰家子？來感長安秋。壯年抱羈恨，夢泣生白頭。瘦馬秣敗草，雨沫飄寒溝。南宮古簾暗，溼景傳籤籌。家山遠千里，雲腳天東頭。憂眠枕劍匣，客帳夢封侯。踏踏馬蹄誰見過？眼看北斗直天河。西風羅幕生翠波，鉛華笑妾顰青蛾。為君起唱長相思，簾外嚴霜皆倒飛。明星爛爛東方陲，紅霞梢出東南涯，陸郎去矣乘班騅。上林蝴蝶小，試伴漢家君。飛向南城去，誤落石榴裙。脈脈花滿樹，翾翾燕繞雲。出門不識路，羞問陌頭人。上林胡蝶小，試伴漢家君。飛向南城去，誤落石榴裙。脈脈花滿樹，翾翾燕繞雲。出門不識路，羞問陌頭人。長鬣張郎三十八，天遣裁詩花作骨。往還誰是龍頭人？公主遣秉魚須笏。水行青草上白衫，匣中章奏密如蠶。金門石閣知卿有，豸角雞香早晚含。隴西長吉摧頹客，酒闌感覺中區窄。葛衣斷碎趙城秋，吟詩一夜東方白。蠟光高懸照紗空，花房夜搗紅守宮。象口吹香毾暖，七星掛城聞漏板。寒入罘罳殿影昏，綵鸞簾額著霜痕。啼蛄吊月鉤欄下，屈膝銅鋪鎖阿甄。夢入家門上沙渚，天河落處長洲路。願君光明如太陽，放妾騎魚撇波去。堂堂復堂堂，紅脫梅灰香。十年粉蠹生畫樑，飢蟲不食摧碎黃。蕙花已老桃葉長，禁院懸簾隔御光。華清源中礬石湯，徘徊白鳳隨君王。長鬣張郎三十八，天遣裁詩花作骨。往還誰是龍頭人？公主遣秉魚須笏。水行青草上白衫，匣中章奏密如蠶。金門石閣知卿有，豸角雞香早晚含。隴西長吉摧頹客，酒闌感覺中區窄。葛衣斷碎趙城秋，吟詩一夜東方白。堂堂復堂堂，紅脫梅灰香。十年粉蠹生畫樑，飢蟲不食摧碎黃。蕙花已老桃葉長，禁院懸簾隔御光。華清源中礬石湯，徘徊白鳳隨君王。雪下桂花稀，啼烏被彈歸。關水乘驢影，秦風帽帶垂。入鄉誠萬里，無印自堪悲。卿卿忍相問，鏡中雙淚姿。蓮枝未長秦蘅老，走馬馱金斸春草。水灌香泥卻月盤，一夜綠房迎白曉。美人醉語園中煙，晚華已散蝶又闌。樑王老去羅衣在，拂袖風吹蜀國弦。歸霞帔拖蜀帳昏，嫣紅落粉罷承恩。檀郎謝女眠何處？樓臺月明燕夜語。鄴城中，暮塵起。將黑丸，斫文吏。棘為鞭，虎為馬。團團走，鄴城下。切玉劍，射日弓。獻何人，奉相公。扶轂來，關右兒。香掃塗，相公歸。江中綠霧起涼波，天上疊巘紅嵯峨。水風浦雲生老竹，渚暝蒲帆如一幅。鱸魚千頭酒百斛，酒中倒臥南山綠。吳歈越吟未終曲，江上團團帖寒玉。樓前流水江陵道，鯉魚風起芙蓉老。曉釵催鬢語南風，抽帆歸來一日功。鼉吟浦口飛梅雨，竿頭酒旗換青苧。蕭騷浪白雲差池，黃粉油衫寄郎主。新槽酒聲苦無力，南湖一頃菱花白。眼前便有千里愁，小玉開屏見山色。洞庭明月一千里，涼風雁啼天在水。九節菖蒲石上死，湘神彈琴迎帝子。山頭老桂吹古香，雌龍怨吟寒水光。沙浦走魚白石郎，閒取真珠擲龍堂。垂楊葉老鶯哺兒，殘絲欲斷黃蜂歸。綠鬢年少金釵客，縹粉壺中沈琥珀。花臺欲暮春辭去，落花起作迴風舞。榆莢相催不知數，沈郎青錢夾城路。洞庭帝子一千里，涼風雁啼天在水。九節菖蒲石上死，湘神彈琴迎帝子。山頭老桂吹古香，雌龍怨吟寒水光。沙浦走魚白石郎，閒取真珠擲龍堂。咽咽學楚吟，病骨傷幽素。秋姿白髮生，木葉啼風雨。燈青蘭膏歇，落照飛蛾舞。古壁生凝塵，羈魂夢中語。星盡四方高，萬物知天曙。己生須己養，荷擔出門去。君平久不返，康伯遁國路。曉思何譊譊，闤闠千人語。咽咽學楚吟，病骨傷幽素。秋姿白髮生，木葉啼風雨。燈青蘭膏歇，落照飛蛾舞。古壁生凝塵，羈魂夢中語。女巫澆酒雲滿空，玉爐炭火香咚咚。海神山鬼來座中，紙錢窸窣鳴旋風。相思木貼金舞鸞，攢蛾一啑重一彈。呼星召鬼歆杯盤，山魅食時人森寒。終南日色低平灣，神兮長在有無間。神嗔神喜師更顏，送神萬騎還青山。真珠小娘下青廓，洛苑香風飛綽綽。寒鬢斜釵玉燕光，高樓唱月敲懸璫。蘭風桂露灑幽翠，紅弦嫋雲咽深思。花袍白馬不歸來，濃蛾疊柳香脣醉。金鵝屏風蜀山夢，鸞裾鳳帶行煙重。八驄籠晃臉差移，日絲繁散曛羅洞。市南曲陌無秋涼，楚腰衛鬢四時芳。玉喉窕窕排空光，牽雲曳雪留陸郎。白景歸西山，碧華上迢迢。今古何處盡？千歲隨風飄。海沙變成石，魚沫吹秦橋。空光遠流浪，銅柱從年消。白景歸西山，碧華上迢迢。今古何處盡？千歲隨風飄。海沙變成石，魚沫吹秦橋。空光遠流浪，銅柱從年消。人間無阿童，猶唱水中龍。白草侵煙死，秋藜繞地紅。古書平黑石，神劍斷青銅。耕勢魚鱗起，墳科馬鬣封。菊花垂溼露，棘徑臥幹蓬。松柏愁香澀，南原幾夜風！月落大堤上，女垣棲烏起。細露溼團紅，寒香解夜醉。女牛渡天河，柳煙滿城曲。上客留斷纓，殘蛾鬥雙綠。春帳依微蟬翼羅，橫茵突金隱體花。帳前輕絮鵝毛起，欲說春心無所似。落魄三月罷，尋花去東家。誰作送春曲？洛岸悲銅駝。橋南多馬客，北山饒古人。客飲杯中酒，駝悲千萬春。生世莫徒勞，風吹盤上燭。厭見桃株笑，銅駝夜來哭。春月夜啼鴉，宮簾隔御花。雲生朱絡暗，石斷紫錢斜。玉碗盛殘露，銀燈點舊紗。蜀王無近信，泉上有芹芽。楓香晚華靜，錦水南山影。驚石墜猿哀，竹雲愁半嶺。涼月生秋浦，玉沙鱗鱗光。誰家紅淚客，不忍過瞿塘。蝶棲石竹銀交關，水凝綠鴨琉璃錢。團回六曲抱膏蘭，將鬟鏡上擲金蟬。沉香火暖茱萸煙，酒觥綰帶新承歡。月風吹露屏外寒，城上烏啼楚女眠。蝶棲石竹銀交關，水凝綠鴨琉璃錢。團回六曲抱膏蘭，將鬟鏡上擲金蟬。沈香火暖茱萸煙，酒觥綰帶新承歡。月風吹露屏外寒，城上烏啼楚女眠。南山何其悲，鬼雨灑空草。長安夜半秋，風前幾人老。低迷黃昏徑，嫋嫋青櫟道。月午樹無影，一山唯白曉。漆炬迎新人，幽壙螢擾擾。空留三尺劍，不用一丸泥。馬向沙場去，人歸故國來。笛愁翻隴水，酒喜瀝春灰。錦帶休驚雁，羅衣尚鬥雞。還吳已渺渺，入郢莫悽悽。自是桃李樹，何患不成蹊？日暖自蕭條，花悲北郭騷。榆穿萊子眼，柳斷舞兒腰。上幕迎神燕，飛絲送百勞。胡琴今日恨，急語向檀槽。月漉漉，波煙玉。莎青桂花繁，芙蓉別江木。粉態夾羅寒，雁羽鋪煙溼。誰能看石帆？乘船鏡中入。秋白鮮紅死，水香蓮子齊。挽菱隔歌袖，綠刺罥銀泥。侵侵槲葉相，木花滯寒雨。今夕山上秋，永謝無人處。石溪遠荒澀，棠實懸辛苦。古者定幽尋，呼君作私路。侵侵槲葉香，木花滯寒雨。今夕山上秋，永謝無人處。石谿遠荒澀，棠實懸辛苦。古者定幽尋，呼君作私路。掃斷馬蹄痕，衙回自閉門。長槍江米熟，小樹棗花春。向壁懸如意，當簾閱角巾。犬書曾去洛，鶴病悔遊秦。土甑封茶葉，山杯鎖竹根。不知船上月，誰棹滿溪雲？朝衣不須長，分花對袍縫。嚶嚶白馬來，滿腦黃金重。今朝香氣苦，珊瑚澀難枕。且要弄風人，暖蒲沙上飲。燕語踏簾鉤，日虹屏中碧。潘令在河陽，無人死芳色。悲滿千里心，日暖南山石。不謁承明廬，老作平原客。四時別家廟，三年去鄉國。旅歌屢彈鋏，歸問時裂帛。玉塞去金人，二萬四千裡。風吹沙作雲，一時渡遼水。天白水如練，甲絲雙串斷。行行莫苦辛，城月猶殘半。曉氣朔煙上，趢趗胡馬蹄。行人臨水別，隴水長東西。西山日沒東山昏，旋風吹馬馬踏雲。畫弦素管聲淺繁，花裙繂步秋塵。桂葉刷風桂墜子，青狸哭血寒狐死。古壁彩虯金貼尾，雨工騎入秋潭水。百年老鴞成木魅，笑聲碧火巢中起。柳臉半眠丞相樹，珮馬釘鈴踏沙路。斷燼遺香嫋翠煙，燭騎啼烏上天去。帝家玉龍開九關，帝前動笏移南山。獨垂重印押千官，金窠篆字紅屈盤。沙路歸來聞好語，旱火不光天下雨。行盡柳煙下，馬蹄白翩翩。恐隨行處盡，何忍重揚鞭。芳蹊密影成花洞，柳結濃煙花帶重。蟾蜍碾玉掛明弓，捍拔裝金打仙鳳。寶枕垂雲選春夢，鈿合碧寒龍腦凍。阿侯系錦覓周郎，憑仗東風好相送。錦襜褕，繡襠襦。強飲啄，哺爾雛。隴東臥穟滿風雨，莫信籠媒隴西去。齊人織網如素空，張在野田平碧中。網絲漠漠無形影，誤爾觸之傷首紅。艾葉綠花誰剪刻，中藏禍機不可測。離宮散螢天似水，竹黃池冷芙蓉死。月綴金鋪光脈脈，涼苑虛庭空澹白。霜花飛飛風草草，翠錦斕斑滿層道。雞人罷唱曉瓏璁，鴉啼金井下疏桐。我有辭鄉劍，玉鋒堪截雲。襄陽走馬客，意氣自生春。朝嫌劍花淨，暮嫌劍光冷。能持劍向人，不解持照身。方花古礎排九楹，刺豹淋血盛銀罌。華筵鼓吹無桐竹，長刀直立割鳴箏。橫楣粗錦生紅緯，日炙錦嫣王未醉。腰下三看寶玦光，項莊掉箭攔前起。材官小臣公莫舞，座上真人赤龍子。芒碭雲瑞抱天回，咸陽王氣清如水。鐵樞鐵楗重束關，大旗五丈撞雙環。漢王今日須秦印，絕臏刳腸臣不論。佳人一壺酒，秋容滿千里。石馬臥新煙，憂來何所似？歌聲且潛弄，陵樹風自起。長裾壓高臺，淚眼看花機。行蓋柳煙下，馬蹄白翩翩。恐隨行處盡，何忍重揚鞭。本是張公子，曾名萼綠華。沉香薰小像，楊柳伴啼鴉。露重金泥冷，杯闌玉樹斜。琴堂沽酒客，新買後園花。真珠小娘下清廓，洛苑香風飛綽綽。寒鬢斜釵玉燕光，高樓唱月敲懸璫。蘭風桂露灑幽翠，紅弦嫋雲咽深思。花袍白馬不歸來，濃蛾疊柳香脣醉。金鵝屏風蜀山夢，鸞裾鳳帶行煙重。八驄籠晃臉差移，日絲繁散曛羅洞。市南曲陌無秋涼，楚腰衛鬢四時芳。玉喉窱窱排空光，牽雲曳雪留陸郎。閉門感秋風，幽姿任契闊。大野生素空，天地曠肅殺。露光泣殘蕙，蟲響連夜發。房寒寸輝薄，迎風絳紗折。披書古芸馥，恨唱華容歇。百日不相知，花光變涼節。弟兄誰念慮，箋翰既通達。青袍度白馬，草簡奏東闕。夢中相聚笑，覺見半床月。長思劇尋環，亂憂抵覃葛。奚騎黃銅連鎖甲，羅旗香乾金畫葉。中軍留醉河陽城，嬌嘶紫燕踏花行。春營騎將如紅玉，走馬捎鞭上空綠。女垣素月角咿咿，牙帳未開分錦衣。南山何其悲，鬼雨灑空草。長安夜半秋，風前幾人老。低迷黃昏徑，嫋嫋青櫟道。月午樹無影，一山唯白曉。漆炬迎新人，幽壙螢擾擾。奚騎黃銅連鎖甲，羅旗香乾金畫葉。中軍留醉河陽城，嬌嘶紫燕踏花行。春營騎將如紅玉，走馬捎鞭上空綠。女垣素月角咿咿，牙帳未開分錦衣。河轉曙蕭蕭，鴉飛睥睨高。帆長摽越甸，壁冷掛吳刀。淡菜生寒日，鮞魚潠白濤。水花沾抹額，旗鼓夜迎潮。夾道開洞門，弱楊低畫戟。簾影竹華起，簫聲吹日色。蜂語繞妝鏡，拂蛾學春碧。亂系丁香梢，滿欄花向夕。曉木千籠真蠟彩，落蕊枯香數分在。陰枝拳芽卷縹茸，長風回氣扶蔥蘢。野家麥畦上新壟，長畛徘徊桑柘重。刺香滿地菖蒲草，雨樑燕語悲身老。三月搖揚入河道，天濃地濃柳梳掃。碧峰海面藏靈書，上帝揀作神仙居。清明笑語聞空虛，鬥乘巨浪騎鯨魚。春羅書字邀王母，共宴紅樓最深處。鶴羽衝風過海遲，不如卻使青龍去。猶疑王母不相許，垂霧妖鬟更傳語。草生隴阪下，鴉噪城堞頭。何人此城裡，城角栽石榴。青絲系五馬，黃金絡雙牛。白魚駕蓮船，夜作十里遊。歸來無人識，暗上沉香樓。羅床倚瑤瑟，殘月傾簾鉤。今日槿花落，明朝梧樹秋。若負平生意，何名作莫愁。大婦然竹根，中婦舂玉屑。冬暖拾松枝，日煙生蒙滅。木蘚青桐老，石井水聲發。曝背臥東亭，桃花滿肌骨。彈琴石壁上，翻翻一仙人。手持白鸞尾，夜掃南山雲。鹿飲寒澗下，魚歸清海濱。當時漢武帝，書報桃花春。一夕繞山秋，香露溘蒙菉。新橋倚雲阪，候蟲嘶露樸。洛南今已遠，越衾誰為熟。石氣何悽悽，老莎如短鏃。今宵好風月，阿侯在何處。為有傾城色，翻成足愁苦。東湖採蓮葉，南湖拔蒲根。未持寄小姑，且持感愁魂。玉罌汲水桐花井，茜絲瀋水如雲影。美人懶態燕脂愁，春梭拋擲鳴高樓。綵線結茸背復疊，白袷玉郎寄桃葉。為君挑鸞作腰綬，願君處處宜春酒。顏熱感君酒，含嚼蘆中聲。花娘篸綏妥，休睡芙蓉屏。誰截太平管，列點排空星。直貫開花風，天上驅雲行。今夕歲華落，令人惜平生。心事如波濤，中坐時時驚。朔客騎白馬，劍弝懸蘭纓。俊健如生猱，肯拾蓬中螢。玉罌泣水桐花井，蒨絲沉水如雲影。美人懶態燕脂愁，春梭拋擲鳴高樓。綵線結茸背復疊，白袷玉郎寄桃葉，為君挑鸞作腰綬，願君處處宜春酒。二月飲酒採桑津，宜男草生蘭笑人。蒲如交劍風如薰，勞勞胡燕怨酣春。薇帳逗煙生綠塵，金翅峨髻愁暮雲，沓颯起舞真珠裙。津頭送別唱流水，酒客背寒南山死。入苑白泱泱，宮人正靨黃。繞堤龍骨冷，拂岸鴨頭香。別館驚殘夢，停杯泛小觴。幸因流浪處，暫得見何郎。青霓扣額呼宮神，鴻龍玉狗開天門。石榴花發滿溪津，溪女洗花染白雲。綠章封事諮元父，六街馬蹄浩無主。虛空風氣不清泠，短衣小冠作塵土。金家香巷千輪鳴，揚雄秋室無俗聲。願攜漢戟招書鬼，休令恨骨填蒿里。雕玉押簾額，輕縠籠虛門。井汲鉛華水，扇織鴛鴦紋。迴雪舞涼殿，甘露洗空綠。羅袖從徊翔，香汗沾寶粟。洛郊無俎豆，弊廄慚老馬。小雁過爐峰，影落楚水下。長船倚雲泊，石鏡秋涼夜。豈解有鄉情？弄月聊鳴啞。東床卷席罷，護落將行去。秋白遙遙空，日滿門前路。觴酣出座東方高，腰橫半解星勞勞。柳苑鴉啼公主醉，薄露壓花蕙蘭氣。玉轉溼絲牽曉水，熱粉生香琅玕紫。夜飲朝眠斷無事，楚羅之幃臥皇子。汀洲白蘋草，柳惲乘馬歸。江頭楂樹香，岸上蝴蝶飛。酒杯若葉露，玉軫蜀桐虛。朱樓通水陌，沙暖一雙魚。巫山小女隔雲別，松花春風山上發。綠蓋獨穿香徑歸，白馬花竿前孑孑。蜀江風澹水如羅，墮蘭誰泛相經過。南山桂樹為君死，雲衫殘汙紅脂花。白狐向月號山風，秋寒掃雲留碧空。玉煙青溼白如幢，銀灣曉轉流天東。溪汀眠鷺夢徵鴻，輕漣不語細遊溶。層岫回岑復疊龍，苦篁對客吟歌筒。藕花涼露溼，花缺藕根澀。飛下雌鴛鴦，塘水聲溘溘。嫋嫋沉水煙，烏啼夜闌景。曲沼芙蓉波，腰圍白玉冷。昨日發蔥嶺，今朝下蘭渚。喜從千里來，亂笑含春語。龍沙溼漢旗，鳳扇迎秦素。久別遼城鶴，毛衣已應故。風彩出蕭家，本是菖蒲花。南塘蓮子熟，洗馬走江沙。御箋銀沫冷，長簟鳳窠斜。種柳營中暗，題書賜館娃。嫋嫋瀋水煙，烏啼夜闌景。曲沼芙蓉波，腰圍白玉冷。曉涼暮涼樹如蓋，千山濃綠生雲外。依微香雨青氛氳，膩葉蟠花照曲門。金塘閒水搖碧漪，老景沉重無驚飛，墮紅殘萼暗參差。洛郊無俎豆，弊廄慚老馬。小雁過爐峰，影落楚水下。長船倚雲泊，石鏡秋涼夜。豈解有鄉情？弄月聊鳴啞。風采出蕭家，本是菖蒲花。南塘蓮子熟，洗馬走江沙。御箋銀沫冷，長簟鳳窠斜。種柳營中暗，題書賜館娃。吳娥聲絕天，空雲閒裴回。門外滿車馬，亦須生綠苔。尊有烏程酒，勸君千萬壽。全勝漢武錦樓上，曉望晴寒飲花露。東方日不破，天光無老時。丹成作蛇乘白霧，千年重化玉井土。從蛇作土一千載，吳堤綠草年年在。背有八卦稱神仙，邪鱗頑甲滑腥涎。穆天子，走龍媒。八轡冬瓏逐天回，五精掃地凝雲開。高門左右日月環，四方錯鏤稜層殷。舞霞垂尾長盤珊，江澄海淨神母顏。施紅點翠照虞泉，曳雲拖玉下崑山。列旆如鬆，張蓋如輪。金風殿秋，清明發春。八鑾十乘，矗如雲屯。瓊鍾瑤席甘露文，玄霜絳雪何足雲。薰梅染柳將贈君。鉛華之水洗君骨，與君相對作真質。休洗紅，洗多紅色淺。卿卿騁少年，昨日殷橋見。封侯早歸來，莫作弦上箭。雕玉押簾上，輕轂籠虛門。井汲鉛華水，扇織鴛鴦文。迴雪舞涼殿，甘露洗空綠。羅袖從徊翔，香汗沾寶粟。孀妾怨長夜，獨客夢歸家。傍檐蟲緝絲，向壁燈垂花。檐外月光吐，簾中樹影斜。悠悠飛露姿，點綴池中荷。宮城團回凜嚴光，白天碎碎墮瓊芳。撾鍾高飲千日酒，卻天凝寒作君壽。御溝泉合如環素，火井溫泉在何處。巨鼻宜山褐，龐眉入苦吟。非君唱樂府，誰識怨秋深？秋水釣紅渠，仙人待素書。菱絲縈獨繭，菰米蟄雙魚。斜竹垂清沼，長綸貫碧虛。餌懸春蜥蜴，鉤墜小蟾蜍。詹子情無限，龍陽恨有餘。為看煙浦上，楚女淚沾裾。新桂如蛾眉，秋風吹小綠。行輪出門去，玉鑾聲斷續。月軒下風露，曉庭自幽澀。誰能事貞素？臥聽莎雞泣。丁丁海女弄金環，雀釵翹揭雙翅關。六宮不語一生閒，高懸銀榜照青山。長眉凝綠幾千年，清涼堪老鏡中鸞。秋肌稍覺玉衣寒，空光帖妥水如天。孀妾怨夜長，獨客夢歸家。傍檐蟲緝絲，向壁燈垂花。簾外月光吐，簾內樹影斜。悠悠飛露姿，點綴池中荷。長安風雨夜，書客夢昌谷。怡怡中堂笑，小弟栽澗綠。家門厚重意，望我飽飢腹。勞勞一寸心，燈花照魚目。蛇子蛇孫鱗蜿蜿，新香幾粒洪崖飯。綠波浸葉滿濃光，細束龍髯鉸刀剪。主人壁上鋪州圖，主人堂前多俗儒。月明白露秋淚滴，石筍溪雲肯寄書。不見山巔樹，摧杌下為薪。日睹井中泥，上出作埃塵。情知一丘趣，不謝千里印。倚劍登高臺，悠悠送春目。頭玉磽磽眉刷翠，杜郎生得真男子。骨重神寒天廟器，一雙瞳人剪秋水。竹馬梢梢搖綠尾，銀鸞睒光踏半臂。東家嬌娘求對值，濃笑畫空作唐字。眼大心雄知所以，莫忘作歌人姓李。二月飲酒採桑津，宜男草生蘭笑人，蒲如交劍風如薰。勞勞胡燕怨酣春，薇帳逗煙生綠塵。金翹峨髻愁暮雲，沓颯起舞真珠裙。津頭送別唱流水，酒客背寒南山死。東方風來滿眼春，花城柳暗愁殺人。復宮深殿竹風起，新翠舞衿淨如水。光風轉蕙百餘裡，暖霧驅雲撲天地。軍裝宮妓掃蛾淺，搖搖錦旗夾城暖。曲水漂香去不歸，梨花落盡成秋苑。筠竹千年老不死，長伴秦娥蓋湘水。蠻娘吟弄滿寒空，九山靜綠淚花紅。離鸞別鳳煙梧中，巫雲蜀雨遙相通。幽愁秋氣上青楓，涼夜波間吟古龍。蟲響燈光薄，宵寒藥氣濃。君憐垂翅客，辛苦尚相從。洛陽吹別風，龍門起斷煙。冬樹束生澀，晚紫凝華天。單身野霜上，疲馬飛蓬間。憑軒一雙淚，奉墜綠衣前。渠水紅繁擁御牆，風嬌小葉學娥妝。垂簾幾度青春老，堪鎖千年白日長。園中莫種樹，種樹四時愁。獨睡南床月，今秋似去秋。吳苑曉蒼蒼，宮衣水濺黃。小鬟紅粉薄，騎馬佩珠長。路指臺城迥，羅薰褲褶香。行雲沾翠輦，今日似襄王。白日下崑崙，發光如舒絲。徒照葵藿心，不照遊子悲。折折黃河曲，日從中央轉。暘谷耳曾聞，若木眼不見。奈何鑠石，胡為銷人。羿彎弓屬矢，那不中足。令久不得奔，詎教晨光夕昏。華裾織翠青如蔥，金環壓轡搖玲瓏。馬蹄隱耳聲隆隆，入門下馬氣如虹。雲是東京才子，文章鉅公。二十八宿羅心胸，九精照耀貫當中；殿前作賦聲摩空，筆補造化天無功。龐眉書客感秋蓬，誰知死草生華風；我今垂翅附冥鴻，他日不羞蛇作龍。吳興才人怨春風，桃花滿陌千里紅。紫絲竹斷驄馬小，家住錢塘東復東。白藤交穿織書笈，短策齊裁如梵夾。雄光寶礦獻春卿，煙底驀波乘一葉。春卿拾材白日下，擲置黃金解龍馬。攜笈歸江重入門，勞勞誰是憐君者。吾聞壯夫重心骨，古人三走無摧捽。請君待旦事長鞭，他日還轅及秋律。汀洲白蘋草，柳惲乘馬歸。江頭楂樹香，岸上蝴蝶飛。酒杯箬葉露，玉軫蜀桐虛。朱樓通水陌，沙暖一雙魚。上樓迎春新春歸，暗黃著柳宮漏遲。薄薄淡靄弄野姿，寒綠幽風生短絲。錦床曉臥玉肌冷，露臉未開對朝暝。官街柳帶不堪折，早晚菖蒲勝綰結。樑王臺沼空中立，天河之水夜飛入。臺前鬥玉作蛟龍，綠粉掃天愁露溼。撞鐘飲酒行射天，金虎蹙裘噴血斑。朝朝暮暮愁海翻，長繩繫日樂當年。芙蓉凝紅得秋色，蘭臉別春啼脈脈。蘆洲客雁報春來，寥落野湟秋漫白。野水泛長瀾，宮牙開小蒨。無人柳自春，草渚鴛鴦暖。晴嘶臥沙馬，老去悲啼展。今春還不歸，塞嚶折翅雁。春柳南陌態，冷花寒露姿。今朝醉城外，拂鏡濃掃眉。煙溼愁車重，紅油覆畫衣。舞裙香不暖，酒色上來遲。帝重光，年重時，七十二候迴環推。天官玉琯灰剩飛，今歲何長來歲遲。王母移桃獻天子，羲氏和氏迂龍轡。灣頭見小憐，請上琵琶弦。破得春風恨，今朝值幾錢。裙垂竹葉帶，鬢溼杏花煙。玉冷紅絲重，齊宮妾駕鞭。雲蕭索，風拂拂，麥芒如篲黍和粟。關中父老百領襦，關東吏人乏詬租。健犢春耕土膏黑，菖蒲叢叢沿水脈。殷勤為我下田鉏，百錢攜賞絲桐客。遊春漫光塢花白，野林散香神降席。拜神得壽獻天子，七星貫斷姮娥死。送客飲別酒，千觴無赭顏。何物最傷心，馬首鳴金鐶。野色浩無主，秋明空曠間。坐來壯膽破，斷目不能看。行槐引西道，青梢長攢攢。韋郎好兄弟，疊玉生文翰。我在山上舍，一畝蒿磽田。夜雨叫租吏，春聲暗交關。誰解念勞勞，蒼突唯南山。野粉椒壁黃，溼螢滿樑殿。臺城應教人，秋衾夢銅輦。吳霜點歸鬢，身與塘蒲晚。脈脈辭金魚，羈臣守迍賤。雍州二月梅池春，御水鵁鶄暖白蘋。試問酒旗歌板地，今朝誰是拗花人。請說軒轅在時事，伶倫採竹二十四。伶倫採之自昆丘，軒轅詔遣中分作十二。伶倫以之正音律，軒轅以之調元氣。當時黃帝上天時，二十三管鹹相隨。唯留一管人間吹，無德不能得此管，此管沉埋虞舜祠。石軋銅杯，吟詠枯瘁。蒼鷹擺血，白鳳下肺。桂子自落，雲弄車蓋。木死沙崩惡溪島，阿母得仙今不老。窞中跳汰截清涎，隈壖臥水埋金爪。崖蹬蒼苔吊石發，江君掩帳篔簹折。蓮花去國一千年，雨後聞腥猶帶鐵。剪翅小鷹斜，絛根玉鏇花。鞦垂妝鈿粟，箭箙釘文竹。狒狒啼深竹，鵁鶄老溼沙。宮官燒蠟火，飛燼汙鉛華。深井桐烏起，尚復牽清水。未盥邵陵王，瓶中弄長翠。新城安樂宮，宮如鳳凰翅。歌回蠟版鳴，大綰提壺使。綠繁悲水曲，茱萸別秋子。十騎簇芙蓉，宮衣小隊紅。練香薰宋鵲，尋箭踏盧龍。旗溼金鈴重，霜幹玉鐙空。今朝畫眉早，不待景陽鍾。誰知泥憶雲，望斷梨花春。荷絲制機練，竹葉剪花裙。月明啼阿姊，燈暗會良人。也識君夫婿，金魚掛在身。芳草落花如錦地，二十長遊醉鄉里。紅纓不重白馬驕，垂柳金絲香拂水。吳娥未笑花不開，綠鬢聳墮蘭雲起。陸郎倚醉牽羅袂，奪得寶釵金翡翠。驅馬出門意，牢落長安心。兩事誰向道，自作秋風吟。曉涼暮涼樹如盡，千山濃綠生雲外。依微香雨青氛氳，膩葉蟠花照曲門。金塘閒水搖碧漪，老景沉重無驚飛，墮紅殘萼暗參差。長卿懷茂陵，綠草垂石井。彈琴看文君，春風吹鬢影。樑王與武帝，棄之如斷梗。惟留一簡書，金泥泰山頂。日夕著書罷，驚霜落素絲。鏡中聊自笑，詎是南山期。頭上無幅巾，苦蘗已染衣。不見清溪魚，飲水得自宜。日腳淡光紅灑灑，薄霜不銷桂枝下。依稀和氣解冬嚴，已就長日辭長夜。金魚公子夾衫長，密裝腰鞓割玉方。行處春風隨馬尾，柳花偏打內家香。寶襪菊衣單，蕉花密露寒。水光蘭澤葉，帶重剪刀錢。角暖盤弓易，靴長上馬難。淚痕沾寢帳，勻粉照金鞍。楊花撲帳春雲熱，龜甲屏風醉眼纈。東家蝴蝶西家飛，白騎少年今日歸。公乎公乎，提壺將焉如？屈平沈湘不足慕，徐衍入海誠為愚。公乎公乎，床有菅席盤有魚。北里有賢兄，東鄰有小姑。隴畝油油黍與葫，瓦甒濁醪蟻浮浮。黍可食，醪可飲，公乎公乎其奈居。被髮奔流竟何如？賢兄小姑哭嗚嗚。官不來，官庭秋，老桐錯幹青龍愁。書司曹佐走如牛，疊聲問佐官來不？官不來，門幽幽。