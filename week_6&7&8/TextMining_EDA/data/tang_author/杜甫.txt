兩個黃鸝鳴翠柳，一行白鷺上青天。窗含西嶺千秋雪，門泊東吳萬里船。風急天高猿嘯哀，渚清沙白鳥飛回。無邊落木蕭蕭下，不盡長江滾滾來。萬里悲秋常作客，百年多病獨登臺。艱難苦恨繁霜鬢，潦倒新停濁酒杯。江邊踏青罷，回首見旌旗。風起春城暮，高樓鼓角悲。岱宗夫如何，齊魯青未了。造化鍾神秀，陰陽割昏曉。蕩胸生曾雲，決眥入歸鳥。會當凌絕頂，一覽眾山小。西嶽崚嶒竦處尊，諸峰羅立如兒孫。安得仙人九節杖，拄到玉女洗頭盆。車箱入谷無歸路，箭栝通天有一門。稍待西風涼冷後，高尋白帝問真源。國破山河在，城春草木深。感時花濺淚，恨別鳥驚心。烽火連三月，家書抵萬金。白頭搔更短，渾欲不勝簪。暮投石壕村，有吏夜捉人。老翁逾牆走，老婦出門看。吏呼一何怒，婦啼一何苦。聽婦前致詞，三男鄴城戍。一男附書至，二男新戰死。存者且偷生，死者長已矣。室中更無人，惟有乳下孫。有孫母未去，出入無完裙。老嫗力雖衰，請從吏夜歸。急應河陽役，猶得備晨炊。夜久語聲絕，如聞泣幽咽。天明登前途，獨與老翁別。好雨知時節，當春乃發生。隨風潛入夜，潤物細無聲。野徑雲俱黑，江船火獨明。曉看紅溼處，花重錦官城。劍外忽傳收薊北，初聞涕淚滿衣裳。卻看妻子愁何在，漫卷詩書喜欲狂。白日放歌須縱酒，青春作伴好還鄉。即從巴峽穿巫峽，便下襄陽向洛陽。丞相祠堂何處尋，錦官城外柏森森。映階碧草自春色，隔葉黃鸝空好音。三顧頻煩天下計，兩朝開濟老臣心。出師未捷身先死，長使英雄淚滿襟。昔聞洞庭水，今上岳陽樓。吳楚東南坼，乾坤日夜浮。親朋無一字，老病有孤舟。戎馬關山北，憑軒涕泗流。照日深紅暖見魚，連村綠暗晚藏烏，黃童白叟聚雎盱。麋鹿逢人雖未慣，猿猱聞鼓不須呼，歸來說與採桑姑。旋抹紅妝看使君。三三五五棘籬門。相挨踏破茜羅裙。老幼扶摧收麥社。烏鳶翔舞賽神村。道逢醉叟臥黃昏。麻葉層層葉光，誰家煮繭一村香？隔籬嬌語絡絲娘。垂白杖藜擡醉眼，捋青搗軟飢腸，問言豆葉幾時黃。細草微風岸，危檣獨夜舟。星垂平野闊，月湧大江流。名豈文章著，官因老病休。飄飄何所似，天地一沙鷗。今夜鄜州月，閨中只獨看。遙憐小兒女，未解憶長安。香霧雲鬟溼，清輝玉臂寒。何時倚虛幌，雙照淚痕幹。舍南舍北皆春水，但見群鷗日日來。花徑不曾緣客掃，蓬門今始為君開。盤飧市遠無兼味，樽酒家貧只舊醅。肯與鄰翁相對飲，隔籬呼取盡餘杯。岐王宅裡尋常見，崔九堂前幾度聞。正是江南好風景，落花時節又逢君。歲暮陰陽催短景，天涯霜雪霽寒宵。五更鼓角聲悲壯，三峽星河影動搖。野哭幾家聞戰伐，夷歌數處起漁樵。臥龍躍馬終黃土，人事依依漫寂寥。歲暮陰陽催短景，天涯霜雪霽寒宵。五更鼓角聲悲壯，三峽星河影動搖。野哭千家聞戰伐，夷歌數處起漁樵。臥龍躍馬終黃土，人事音書漫寂寥。著處繁花務是日，長沙千人萬人出。渡頭翠柳豔明眉，爭道朱蹄驕齧膝。此都好遊湘西寺，諸將亦自軍中至。馬援徵行在眼前，葛強親近同心事。金鐙下山紅粉晚，牙檣捩柁青樓遠。古時喪亂皆可知，人世悲歡暫相遣。弟侄雖存不得書，干戈未息苦離居。逢迎少壯非吾道，況乃今朝更祓除。絕代有佳人，幽居在空谷。自雲良家女，零落依草木。關中昔喪亂，兄弟遭殺戮。官高何足論，不得收骨肉。世情惡衰歇，萬事隨轉燭。夫婿輕薄兒，新人美如玉。合昏尚知時，鴛鴦不獨宿。但見新人笑，那聞舊人哭。在山泉水清，出山泉水濁。侍婢賣珠回，牽蘿補茅屋。摘花不插發，採柏動盈掬。天寒翠袖薄，日暮倚修竹。功蓋三分國，名高八陣圖。江流石不轉，遺恨失吞吳。花近高樓傷客心，萬方多難此登臨。錦江春色來天地，玉壘浮雲變古今。北極朝廷終不改，西山寇盜莫相侵。可憐後主還祠廟，日暮聊為樑甫吟。戍鼓斷人行，秋邊一雁聲。露從今夜白，月是故鄉明。有弟皆分散，無家問死生。寄書長不避，況乃未休兵。錦城絲管日紛紛，半入江風半入雲。此曲只應天上有，人間能得幾回聞。人生不相見，動如參與商。今夕復何夕，共此燈燭光！少壯能幾時？鬢髮各已蒼！訪舊半為鬼，驚呼熱中腸。焉知二十載，重上君子堂。昔別君未婚，兒女忽成行。怡然敬父執，問我來何方？問答乃未已，驅兒羅酒漿。夜雨剪春韭，新炊間黃粱。主稱會面難，一舉累十觴。十觴亦不醉，感子故意長。明日隔山嶽，世事兩茫茫。浮雲終日行，遊子久不至。三夜頻夢君，情親見君意。告歸常侷促，苦道來不易。江湖多風波，舟楫恐失墜。出門搔白首，若負平生志。冠蓋滿京華，斯人獨憔悴。孰雲網恢恢，將老身反累。千秋萬歲名，寂寞身後事。死別已吞聲，生別常惻惻。江南瘴癘地，逐客無訊息。故人入我夢，明我長相憶。恐非平生魂，路遠不可測。魂來楓葉青，魂返關塞黑。君今在羅網，何以有羽翼。落月滿屋樑，猶疑照顏色。水深波浪闊，無使蛟龍得。清江一曲抱村流，長夏江村事事幽。自去自來堂上燕，相親相近水中鷗。老妻畫紙為棋局，稚子敲針作釣鉤。多病所須唯藥物，微軀此外更何求。納納乾坤大，行行郡國遙。雲山兼五嶺，風壤帶三苗。野樹侵江闊，春蒲長雪消。扁舟空老去，無補聖明朝。金華山北涪水西，仲冬風日始悽悽。山連越巂蟠三蜀，水散巴渝下五溪。獨鶴不知何事舞，飢烏似欲向人啼。射洪春酒寒仍綠，目極傷神誰為攜。西山白雪三城戍，南浦清江萬里橋。海內風塵諸弟隔，天涯涕淚一身遙。惟將遲暮供多病，未有涓埃答聖朝。跨馬出郊時極目，不堪人事日蕭條。西山白雪三奇戍，南浦清江萬里橋。海內風塵諸弟隔，天涯涕淚一身遙。唯將遲暮供多病，未有涓埃答聖朝。跨馬出郊時極目，不堪人事日蕭條。清秋望不極，迢遞起曾陰。遠水兼天淨，孤城隱霧深。葉稀風更落，山迥日初沈。獨鶴歸何晚，昏鴉已滿林。百寶裝腰帶，真珠絡臂韝。笑時花近眼，舞罷錦纏頭。聞道花門破，和親事卻非。人憐漢公主，生得渡河歸。秋思拋雲髻，腰支勝寶衣。群凶猶索戰，回首意多違。暮春三月巫峽長，皛皛行雲浮日光。雷聲忽送千峰雨，花氣渾如百和香。黃鶯過水翻回去，燕子銜泥溼不妨。飛閣捲簾圖畫裡，虛無只少對瀟湘。涼風起天末，君子意如何。鴻雁幾時到，江湖秋水多。文章憎命達，魑魅喜人過。應共冤魂語，投詩贈汨羅。堂前撲棗任西鄰，無食無兒一婦人。不為困窮寧有此，只緣恐懼轉須親。即防遠客雖多事，使插疏籬卻甚真。已訴徵求貧到骨，正思戎馬淚盈巾。花隱掖垣暮，啾啾棲鳥過。星臨萬戶動，月傍九霄多。不寢聽金鑰，因風想玉珂。明朝有封事，數問夜如何。峽雲行清曉，煙霧相裴回。風吹蒼江樹，雨灑石壁來。悽悽生餘寒，殷殷兼出雷。白谷變氣候，朱炎安在哉。高鳥溼不下，居人門未開。楚宮久已滅，幽佩為誰哀。侍臣書王夢，賦有冠古才。冥冥翠龍駕，多自巫山臺。行雲遞崇高，飛雨靄而至。潺潺石間溜，汩汩鬆上駛。亢陽乘秋熱，百穀皆已棄。皇天德澤降，焦卷有生意。前雨傷卒暴，今雨喜容易。不可無雷霆，間作鼓增氣。佳聲達中宵，所望時一致。清霜九月天，彷彿見滯穗。郊扉及我私，我圃日蒼翠。恨無抱甕力，庶減臨江費。始賀天休雨，還嗟地出雷。驟看浮峽過，密作渡江來。牛馬行無色，蛟龍鬥不開。干戈盛陰氣，未必自陽臺。萬木雲深隱，連山雨未開。風扉掩不定，水鳥過仍回。鮫館如鳴杼，樵舟豈伐枚。清涼破炎毒，衰意欲登臺。冥冥甲子雨，已度立春時。輕箑煩相向，纖絺恐自疑。煙添才有色，風引更如絲。直覺巫山暮，兼催宋玉悲。清秋幕府井梧寒，獨宿江城蠟炬殘。永夜角聲悲自語，中天月色好誰看。風塵荏苒音書絕，關塞蕭條行路難。已忍伶俜十年事，強移棲息一枝安。白也詩無敵，飄然思不群。清新庾開府，俊逸鮑參軍。渭北春天樹，江東日暮雲。何時一樽酒，重與細論文。江漢思歸客，乾坤一腐儒。片雲天共遠，永夜月同孤。落日心猶壯，秋風病欲疏。古來存老馬，不必取長途。去年登高郪縣北，今日重在涪江濱。苦遭白髮不相放，羞見黃花無數新。世亂鬱郁久為客，路難悠悠常傍人。酒闌卻憶十年事，腸斷驪山清路塵。北雪犯長沙，胡云冷萬家。隨風且間葉，帶雨不成花。金錯囊從罄，銀壺酒易賒。無人竭浮蟻，有待至昏鴉。戰哭多新鬼，愁吟獨老翁。亂雲低薄暮，急雪舞迴風。瓢棄尊無綠，爐存火似紅。數州訊息斷，愁坐正書空。一片花飛減卻春，風飄萬點正愁人。且看欲盡花經眼，莫厭傷多酒入脣。江上小堂巢翡翠，花邊高冢臥麒麟。細推物理須行樂，何用浮名絆此身。朝回日日典春衣，每日江頭盡醉歸。酒債尋常行處有，人生七十古來稀。穿花蛺蝶深深見，點水蜻蜓款款飛。傳語風光共流轉，暫時相賞莫相違。他鄉復行役，駐馬別孤墳。近淚無干土，低空有斷雲。對棋陪謝傅，把劍覓徐君。唯見林花落，鶯啼送客聞。驥子好男兒，前年學語時。問知人客姓，誦得老夫詩。世亂憐渠小，家貧仰母慈。鹿門攜不遂，雁足系難期。天地軍麾滿，山河戰角悲。儻歸免相失，見日敢辭遲。干戈猶未定，弟妹各何之。拭淚沾襟血，梳頭滿面絲。地卑荒野大，天遠暮江遲。衰疾那能久，應無見汝時。天上秋期近，人間月影清。入河蟾不沒，搗藥兔長生。只益丹心苦，能添白髮明。干戈知滿地，休照國西營。四更山吐月，殘夜水明樓。塵匣元開鏡，風簾自上鉤。兔應疑鶴髮，蟾亦戀貂裘。斟酌姮娥寡，天寒耐九秋。牛羊下來久，各已閉柴門。風月自清夜，江山非故園。石泉流暗壁，草露滴秋根。頭白燈明裡，何須花燼繁。日落風亦起，城頭鳥尾訛。黃雲高未動，白水已揚波。羌婦語還哭，胡兒行且歌。將軍別換馬，夜出擁雕戈。遠送從此別，青山空復情。幾時杯重把，昨夜月同行。列郡謳歌惜，三朝出入榮。江村獨歸處，寂寞養殘生。士卒何草草，築城潼關道。大城鐵不如，小城萬丈餘。借問潼關吏，修關還備胡。要我下馬行，為我指山隅。連雲列戰格，飛鳥不能逾。胡來但自守，豈復憂西都。丈人視要處，窄狹容單車。艱難奮長戟，萬古用一夫。哀哉桃林戰，百萬化為魚。請囑防關將，慎勿學哥舒。高標跨蒼穹，烈風無時休。自非曠士懷，登茲翻百憂。方知象教力，足可追冥搜。仰穿龍蛇窟，始出枝撐幽。七星在北戶，河漢聲西流。羲和鞭白日，少昊行清秋。秦山忽破碎，涇渭不可求。俯視但一氣，焉能辨皇州。回首叫虞舜，蒼梧雲正愁。惜哉瑤池飲，日晏崑崙丘。黃鵠去不息，哀鳴何所投。君看隨陽雁，各有稻粱謀。素練風霜起，蒼鷹畫作殊。聳身思狡兔，側目似愁胡。絛鏇光堪摘，軒楹勢可呼。何當擊凡鳥，毛血灑平蕪。高唐暮冬雪壯哉，舊瘴無復似塵埃。崖沉谷沒白皚皚，江石缺裂青楓摧。南天三旬苦霧開，赤日照耀從西來，六龍寒急光裴回。照我衰顏忽落地，口雖吟詠心中哀。未怪及時少年子，揚眉結義黃金臺。洎乎吾生何飄零，支離委絕同死灰。返照斜初徹，浮雲薄未歸。江虹明遠飲，峽雨落餘飛。鳧雁終高去，熊羆覺自肥。秋分客尚在，竹露夕微微。村晚驚風度，庭幽過雨沾。夕陽薰細草，江色映疏簾。書亂誰能帙，懷幹可自添。時聞有餘論，未怪老夫潛。二年客東都，所歷厭機巧。野人對羶腥，蔬食常不飽。豈無青精飯，使我顏色好。苦乏大藥資，山林跡如掃。李侯金閨彥，脫身事幽討。亦有樑宋遊，方期拾瑤草。秋來相顧尚飄蓬，未就丹砂愧葛洪。痛飲狂歌空度日，飛揚跋扈為誰雄。寒食江村路，風花高下飛。汀煙輕冉冉，竹日靜暉暉。田父要皆去，鄰家鬧不違。地偏相識盡，雞犬亦忘歸。翻手作雲覆手雨，紛紛輕薄何須數。君不見管鮑貧時交，此道今人棄如土。摧折不自守，秋風吹若何。暫時花戴雪，幾處葉沉波。體弱春風早，叢長夜露多。江湖後搖落，亦恐歲蹉跎。萬里橋西一草堂，百花潭水即滄浪。風含翠筱娟娟靜，雨裛紅蕖冉冉香。厚祿故人書斷絕，恆飢稚子色淒涼。欲填溝壑唯疏放，自笑狂夫老更狂。雨時山不改，晴罷峽如新。天路看殊俗，秋江思殺人。有猿揮淚盡，無犬附書頻。故國愁眉外，長歌欲損神。老去悲秋強自寬，興來今日盡君歡。羞將短髮還吹帽，笑倩旁人為正冠。藍水遠從千澗落，玉山高並兩峰寒。明年此會知誰健？醉把茱萸仔細看。佳辰強飯食猶寒，隱几蕭條帶鶡冠。春水船如天上坐，老年花似霧中看。娟娟戲蝶過閒幔，片片輕鷗下急湍。雲白山青萬餘裡，愁看直北是長安。洛城一別四千裡，胡騎長驅五六年。草木變衰行劍外，兵戈阻絕老江邊。思家步月清宵立，憶弟看雲白日眠。聞道河陽近乘勝，司徒急為破幽燕。孟冬十郡良家子，血作陳陶澤中水。野曠天清無戰聲，四萬義軍同日死。群胡歸來血洗箭，仍唱胡歌飲都市。都人回面向北啼，日夜更望官軍至。春旱天地昏，日色赤如血。農事都已休，兵戈況騷屑。巴人困軍須，慟哭厚土熱。滄江夜來雨，真宰罪一雪。谷根小蘇息，沴氣終不滅。何由見寧歲，解我憂思結。崢嶸群山雲，交會未斷絕。安得鞭雷公，滂沱洗吳越。南國旱無雨，今朝江出雲。入空才漠漠，灑迥已紛紛。巢燕高飛盡，林花潤色分。晚來聲不絕，應得夜深聞。苑外江頭坐不歸，水精春殿轉霏微。桃花細逐楊花落，黃鳥時兼白鳥飛。縱飲久判人共棄，懶朝真與世相違。吏情更覺滄洲遠，老大悲傷未拂衣。江月去人只數尺，風燈照夜欲三更。沙頭宿鷺聯拳靜，船尾跳魚撥剌鳴。聞道今春雁，南歸自廣州。見花辭漲海，避雪到羅浮。是物關兵氣，何時免客愁。年年霜露隔，不過五湖秋。坦腹江亭暖，長吟野望時。水流心不競，雲在意俱遲。寂寂春將晚，欣欣物自私。故林歸未得，排悶強裁詩。馬上誰家薄媚郎，臨階下馬坐人床。不通姓字粗豪甚，指點銀瓶索酒嘗。堂西長筍別開門，塹北行椒卻背村。梅熟許同朱老吃，鬆高擬對阮生論。欲作魚梁雲復湍，因驚四月雨聲寒。青溪先有蛟龍窟，竹石如山不敢安。兩個黃鸝鳴翠柳，一行白鷺上青天。窗含西嶺千秋雪，門泊東吳萬里船。藥條藥甲潤青青，色過棕亭入草亭。苗滿空山慚取譽，根居隙地怯成形。歲暮遠為客，邊隅還用兵。煙塵犯雪嶺，鼓角動江城。天地日流血，朝廷誰請纓。濟時敢愛死，寂寞壯心驚。鄭公樗散鬢成絲，酒後常稱老畫師。萬里傷心嚴譴日，百年垂死中興時。蒼惶已就長途往，邂逅無端出餞遲。便與先生應永訣，九重泉路盡交期。遲日江山麗，春風花草香。泥融飛燕子，沙暖睡鴛鴦。江碧鳥逾白，山青花欲燃。今春看又過，何日是歸年。湖南為客動經春，燕子銜泥兩度新。舊入故園嘗識主，如今社日遠看人。可憐處處巢居室，何異飄飄託此身。暫語船檣還起去，穿花貼水益沾巾。白帝城中雲出門，白帝城下雨翻盆。高江急峽雷霆鬥，翠木蒼藤日月昏。戎馬不如歸馬逸，千家今有百家存。哀哀寡婦誅求盡，慟哭秋原何處村。小雨夜復密，迴風吹早秋。野涼侵閉戶，江滿帶維舟。通籍恨多病，為郎忝薄遊。天寒出巫峽，醉別仲宣樓。翳翳桑榆日，照我征衣裳。我行山川異，忽在天一方。但逢新人民，未卜見故鄉。大江東流去，遊子去日長。曾城填華屋，季冬樹木蒼。喧然名都會，吹簫間笙簧。信美無與適，側身望川樑。鳥雀夜各歸，中原杳茫茫。初月出不高，眾星尚爭光。自古有羈旅，我何苦哀傷。歸羨遼東鶴，吟同楚執珪。未成遊碧海，著處覓丹梯。雲障寬江左，春耕破瀼西。桃紅客若至，定似昔人迷。浣花流水水西頭，主人為卜林塘幽。已知出郭少塵事，更有澄江銷客愁。無數蜻蜓齊上下，一雙鸂鶒對沉浮。東行萬里堪乘興，須向山陰上小舟。錦裡先生烏角巾，園收芋粟不全貧。慣看賓客兒童喜，得食階除鳥雀馴。秋水才深四五尺，野航恰受兩三人。白沙翠竹江村暮，相對柴門月色新。王郎酒酣拔劍斫地歌莫哀，我能拔爾抑塞磊落之奇才。豫章翻風白日動，鯨魚跋浪滄溟開。且脫佩劍休裴回，西得諸侯棹錦水。欲向何門趿珠履，仲宣樓頭春色深。青眼高歌望吾子，眼中之人吾老矣。十日畫一水，五日畫一石。能事不受相促迫，王宰始肯留真跡。壯哉崑崙方壺圖，掛君高堂之素壁。巴陵洞庭日本東，赤岸水與銀河通，中有云氣隨飛龍。舟人漁子入浦漵，山木盡亞洪濤風。尤工遠勢古莫比，咫尺應須論萬里。焉得幷州快剪刀，翦取吳鬆半江水。春岸桃花水，雲帆楓樹林。偷生長避地，適遠更沾襟。老病南征日，君恩北望心。百年歌自苦，未見有知音。涼風動萬里，群盜尚縱橫。家遠傳書日，秋來為客情。愁窺高鳥過，老逐眾人行。始欲投三峽，何由見兩京。寺憶新遊處，橋憐再渡時。江山如有待，花柳更無私。野潤煙光薄，沙暄日色遲。客愁全為減，舍此復何之。去郭軒楹敞，無村眺望賒。澄江平少岸，幽樹晚多花。細雨魚兒出，微風燕子斜。城中十萬戶，此地兩三家。蜀天常夜雨，江檻已朝晴。葉潤林塘密，衣幹枕蓆清。不堪祗老病，何得尚浮名。淺把涓涓酒，深憑送此生。永日不可暮，炎蒸毒我腸。安得萬里風，飄颻吹我裳。昊天出華月，茂林延疏光。仲夏苦夜短，開軒納微涼。虛明見纖毫，羽蟲亦飛揚。物情無鉅細，自適固其常。念彼荷戈士，窮年守邊疆。何由一洗濯，執熱互相望。竟夕擊刁斗，喧聲連萬方。青紫雖被體，不如早還鄉。北城悲笳發，鸛鶴號且翔。況復煩促倦，激烈思時康。龍似瞿唐會，江依白帝深。終年常起峽，每夜必通林。收穫辭霜渚，分明在夕岑。高齋非一處，秀氣豁煩襟。背郭堂成蔭白茅，緣江路熟俯青郊。榿林礙日吟風葉，籠竹和煙滴露梢。暫止飛烏將數子，頻來語燕定新巢。旁人錯比揚雄宅，懶惰無心作解嘲。野老籬前江岸回，柴門不正逐江開。漁人網集澄潭下，賈客船隨返照來。長路關心悲劍閣，片云何意傍琴臺。王師未報收東郡，城闕秋生畫角哀。年年至日長為客，忽忽窮愁泥殺人。江上形容吾獨老，天邊風俗自相親。杖藜雪後臨丹壑，鳴玉朝來散紫宸。心折此時無一寸，路迷何處見三秦。春日春盤細生菜，忽憶兩京梅發時。盤出高門行白玉，菜傳纖手送青絲。巫峽寒江那對眼，杜陵遠客不勝悲。此身未知歸定處，呼兒覓紙一題詩。歌哭俱在曉，行邁有期程。孤舟似昨日，聞見同一聲。飛鳥數求食，潛魚亦獨驚。前王作網罟，設法害生成。碧藻非不茂，高帆終日徵。干戈未揖讓，崩迫開其情。夜來歸來衝虎過，山黑家中已眠臥。傍見北斗向江低，仰看明星當空大。庭前把燭嗔兩炬，峽口驚猿聞一個。白頭老罷舞復歌，杖藜不睡誰能那。長安布衣誰比數，反鎖衡門守環堵。老夫不出長蓬蒿，稚子無憂走風雨。雨聲颼颼催早寒，胡雁翅溼高飛難。秋來未曾見白日，泥汙后土何時幹。闌風伏雨秋紛紛，四海八荒同一雲。去馬來牛不復辯，濁涇清渭何當分。禾頭生耳黍穗黑，農夫田婦無訊息。城中鬥米換衾綢，想許寧論兩相直。雨中百草秋爛死，階下決明顏色鮮。著葉滿枝翠羽蓋，開花無數黃金錢。涼風蕭蕭吹汝急，恐汝後時難獨立。堂上書生空白頭，臨風三嗅馨香泣。童稚情親四十年，中間訊息兩茫然。更為後會知何地，忽漫相逢是別筵。不分桃花紅勝錦，生憎柳絮白於綿。劍南春色還無賴，觸忤愁人到酒邊。野寺殘僧少，山園細路高。麝香眠石竹，鸚鵡啄金桃。亂石通人過，懸崖置屋牢。上方重閣晚，百里見秋毫。使君高義驅今古，寥落三年坐劍州。但見文翁能化俗，焉知李廣未封侯。路經灩澦雙蓬鬢，天入滄浪一釣舟。戎馬相逢更何日，春風回首仲宣樓。春山無伴獨相求，伐木丁丁山更幽。澗道餘寒歷冰雪，石門斜日到林丘。不貪夜識金銀氣，遠害朝看麋鹿遊。乘興杳然迷出處，對君疑是泛虛舟。之子時相見，邀人晚興留。霽潭鱣發發，春草鹿呦呦。杜酒偏勞勸，張梨不外求。前村山路險，歸醉每無愁。江上日多雨，蕭蕭荊楚秋。高風下木葉，永夜攬貂裘。勳業頻看鏡，行藏獨倚樓。時危思報主，衰謝不能休。絕岸風威動，寒房燭影微。嶺猿霜外宿，江鳥夜深飛。獨坐親雄劍，哀歌嘆短衣。煙塵繞閶闔，白首壯心違。龍門橫野斷，驛樹出城來。氣色皇居近，金銀佛寺開。往還時屢改，川陸日悠哉！相閱征途上，生涯盡幾回？臥病擁塞在峽中，瀟湘洞庭虛映空。楚天不斷四時雨，巫峽常吹千里風。沙上草閣柳新暗，城邊野池蓮欲紅。暮春鴛鷺立洲渚，挾子翻飛還一叢。三月雪連夜，未應傷物華。只緣春欲盡，留著伴梨花。促織甚微細，哀音何動人。草根吟不穩，床下夜相親。久客得無淚，放妻難及晨。悲絲與急管，感激異天真。東閣官梅動詩興，還如何遜在揚州。此時對雪遙相憶，送客逢春可自由。幸不折來傷歲暮，若為看去亂鄉愁。江邊一樹垂垂髮，朝夕催人自白頭。三月桃花浪，江流復舊痕。朝來沒沙尾，碧色動柴門。接縷垂芳餌，連筒灌小園。已添無數鳥，爭浴故相喧。幽棲地僻經過少，老病人扶再拜難。豈有文章驚海內，漫勞車馬駐江干。竟日淹留佳客坐，百年粗糲腐儒餐。不嫌野外無供給，乘興還來看藥欄。瞿塘夜水黑，城內改更籌。翳翳月沉霧，輝輝星近樓。氣衰甘少寐，心弱恨和愁。多壘滿山谷，桃源無處求。賤子何人記，迷芳著處家。竹風連野色，江沫擁春沙。種藥扶衰病，吟詩解嘆嗟。似聞胡騎走，失喜問京華。江闊浮高棟，雲長出斷山。塵沙連越巂，風雨暗荊蠻。雁矯銜蘆內，猿啼失木間。弊裘蘇季子，歷國未知還。東郡趨庭日，南樓縱目初。浮雲連海岱，平野人青徐。孤嶂秦碑在，荒城魯殿餘。從來多古意，臨眺獨躊躇。垂老戎衣窄，歸休寒色深。漁舟上急水，獵火著高林。日有習池醉，愁來樑甫吟。干戈未偃息，出處遂何心。宮衣亦有名，端午被恩榮。細葛含風軟，香羅疊雪輕。自天題處溼，當暑著來清。意內稱長短，終身荷聖情。天時人事日相催，冬至陽生春又來。刺繡五紋添弱線，吹葭六琯動浮灰。岸容待臘將舒柳，山意衝寒欲放梅。雲物不殊鄉國異，教兒且覆掌中杯。春來常早起，幽事頗相關。帖石防隤岸，開林出遠山。一丘藏曲折，緩步有躋攀。童僕來城市，瓶中得酒還。峽裡雲安縣，江樓翼瓦齊。兩邊山木合，終日子規啼。眇眇春風見，蕭蕭夜色悽。客愁那聽此，故作傍人低。空外一鷙鳥，河間雙白鷗。飄颻搏擊便，容易往來遊。草露亦多溼，蛛絲仍未收。天機近人事，獨立萬端憂。西蜀冬不雪，春農尚嗷嗷。上天回哀眷，朱夏雲鬱陶。執熱乃沸鼎，纖絺成縕袍。風雷颯萬里，霈澤施蓬蒿。敢辭茅葦漏，已喜黍豆高。三日無行人，二江聲怒號。流惡邑里清，矧茲遠江皋。荒庭步鸛鶴，隱几望波濤。沉痾聚藥餌，頓忘所進勞。則知潤物功，可以貸不毛。陰色靜隴畝，勸耕自官曹。四鄰耒耜出，何必吾家操。西憶岐陽信，無人遂卻回。眼穿當落日，心死著寒灰。霧樹行相引，蓮峰望忽開。所親驚老瘦，辛苦賊中來。愁思胡笳夕，淒涼漢苑春。生還今日事，間道暫時人。司隸章初睹，南陽氣已新。喜心翻倒極，嗚咽淚沾巾。死去憑誰報，歸來始自憐。猶瞻太白雪，喜遇武功天。影靜千官裡，心蘇七校前。今朝漢社稷，新數中興年。舊俗疲庸主，群雄問獨夫。讖歸龍鳳質，威定虎狼都。天屬尊堯典，神功協禹謨。風雲隨絕足，日月繼高衢。文物多師古，朝廷半老儒。直詞寧戮辱，賢路不崎嶇。往者災猶降，蒼生喘未蘇。指麾安率土，盪滌撫洪爐。壯士悲陵邑，幽人拜鼎湖。玉衣晨自舉，鐵馬汗常趨。松柏瞻虛殿，塵沙立暝途。寂寥開國日，流恨滿山隅。臘日常年暖尚遙，今年臘日凍全消。侵陵雪色還萱草，漏洩春光有柳條。縱酒欲謀良夜醉，還家初散紫宸朝。口脂面藥隨恩澤，翠管銀罌下九霄。聞道巴山裡，春船正好行。都將百年興，一望九江城。水檻溫江口，茅堂石筍西。移船先主廟，洗藥浣沙溪。設道春來好，狂風大放顛。吹花隨水去，翻卻釣魚船。城上春雲覆苑牆，江亭晚色靜年芳。林花著雨燕脂落，水荇牽風翠帶長。龍武新軍深駐輦，芙蓉別殿謾焚香。何時詔此金錢會，暫醉佳人錦瑟旁。此道昔歸順，西郊胡正繁。至今殘破膽，應有未招魂。近得歸京邑，移官豈至尊。無才日衰老，駐馬望千門。巫峽中宵動，滄江十月雷。龍蛇不成蟄，天地劃爭回。卻碾空山過，深蟠絕壁來。何須妒雲雨，霹靂楚王臺。細泉兼輕冰，沮洳棧道溼。不辭辛苦行，迫此短景急。石門雪雲隘，古鎮峰巒集。旌竿暮慘澹，風水白刃澀。胡馬屯成皋，防虞此何及。嗟爾遠戍人，山寒夜中泣。悲愁回白首，倚杖背孤城。江斂洲渚出，天虛風物清。滄溟服衰謝，朱紱負平生。仰羨黃昏鳥，投林羽翮輕。出門復入門，兩腳但如舊。所向泥活活，思君令人瘦。沉吟坐西軒，飲食錯昏晝。寸步曲江頭，難為一相就。吁嗟呼蒼生，稼穡不可救。安得誅雲師，疇能補天漏。大明韜日月，曠野號禽獸。君子強逶迤，小人困馳驟。維南有崇山，恐與川浸溜。是節東籬菊，紛披為誰秀。岑生多新詩，性亦嗜醇酎。采采黃金花，何由滿衣袖。有求常百慮，斯文亦吾病。以茲朋故多，窮老驅馳並。早行篙師怠，席掛風不正。昔人戒垂堂，今則奚奔命。濤翻黑蛟躍，日出黃霧映。煩促瘴豈侵，頹倚睡未醒。僕伕問盥櫛，暮顏靦青鏡。隨意簪葛巾，仰慚林花盛。側聞夜來寇，幸喜囊中淨。艱危作遠客，幹請傷直性。薇蕨餓首陽，粟馬資歷聘。賤子欲適從，疑誤此二柄。小奴縛雞向市賣，雞被縛急相喧爭。家中厭雞食蟲蟻，不知雞賣還遭烹。蟲雞於人何厚薄，我斥奴人解其縛。雞蟲得失無了時，注目寒江倚山閣。前年渝州殺刺史，今年開州殺刺史。群盜相隨劇虎狼，食人更肯留妻子。二十一家同入蜀，惟殘一人出駱谷。自說二女齧臂時，回頭卻向秦雲哭。殿前兵馬雖驍雄，縱暴略與羌渾同。聞道殺人漢水上，婦女多在官軍中。何年顧虎頭，滿壁畫瀛州。赤日石林氣，青天江海流。錫飛常近鶴，杯度不驚鷗。似得廬山路，真隨惠遠遊。遠林暑氣薄，公子過我遊。貧居類村塢，僻近城南樓。帝舍頗淳樸，所願亦易求。隔屋喚西家，借問有酒不。牆頭過濁醪，展席俯長流。清風左右至，客意已驚秋。巢多眾鳥鬥，葉密鳴蟬稠。苦道此物聒，孰謂吾廬幽。水花晚色靜，庶足充淹留。預恐尊中盡，更起為君謀。南京犀浦道，四月熟黃梅。湛湛長江去，冥冥細雨來。茅茨疏易溼，雲霧密難開。竟日蛟龍喜，盤渦與岸回。蕭蕭風色暮，江頭人不行。村舂雨外急，鄰火夜深明。胡羯何多難，漁樵寄此生。中原有兄弟，萬里正含情。楸樹馨香倚釣磯，斬新花蕊未應飛。不如醉裡風吹盡，可忍醒時雨打稀。門外鸕鶿去不來，沙頭忽見眼相猜。自今已後知人意，一日須來一百回。無數春筍滿林生，柴門密掩斷人行。會須上番看成竹，客至從嗔不出迎。百草競春華，麗春應最勝。少須好顏色，多漫枝條剩。紛紛桃李枝，處處總能移。如何貴此重，卻怕有人知。由來巫峽水，本自楚人家。客病留因藥，春深買為花。秋庭風落果，瀼岸雨頹沙。問俗營寒事，將詩待物華。百川日東流，客去亦不息。我生苦漂盪，何時有終極。贊公釋門老，放逐來上國。還為世塵嬰，頗帶憔悴色。楊枝晨在手，豆子雨已熟。是身如浮雲，安可限南北。異縣逢舊友，初忻寫胸臆。天長關塞寒，歲暮飢凍逼。野風吹征衣，欲別向曛黑。馬嘶思故櫪，歸鳥盡斂翼。古來聚散地，宿昔長荊棘。相看俱衰年，出處各努力。西川有杜鵑，東川無杜鵑。涪萬無杜鵑，雲安有杜鵑。我昔遊錦城，結廬錦水邊。有竹一頃餘，喬木上參天。杜鵑暮春至，哀哀叫其間。我見常再拜，重是古帝魂。生子百鳥巢，百鳥不敢嗔。仍為喂其子，禮若奉至尊。鴻雁及羔羊，有禮太古前。行飛與跪乳，識序如知恩。聖賢古法則，付與後世傳。君看禽鳥情，猶解事杜鵑。亦知戍不返，秋至拭清砧。已近苦寒月，況經長別心。寧辭搗熨倦，一寄塞垣深。用盡閨中力，君聽空外音。憶年十五心尚孩，健如黃犢走復來。庭前八月梨棗熟，一日上樹能千回。即今倏忽已五十，坐臥只多少行立。強將笑語供主人，悲見生涯百憂集。入門依舊四壁空，老妻睹我顏色同。痴兒未知父子禮，叫怒索飯啼門東。春江不可渡，二月已風濤。舟楫欹斜疾，魚龍偃臥高。渚花兼素錦，汀草亂青袍。戲問垂綸客，悠悠見汝曹。落日在簾鉤，溪邊春事幽。芳菲緣岸圃，樵爨倚灘舟。啅雀爭枝墜，飛蟲滿院遊。濁醪誰造汝，一酌散千憂。苔徑臨江竹，茅檐覆地花。別來頻甲子，倏忽又春華。倚杖看孤石，傾壺就淺沙。遠鷗浮水靜，輕燕受風斜。世路雖多梗，吾生亦有涯。此身醒復醉，乘興即為家。風林纖月落，衣露淨琴張。暗水流花徑，春星帶草堂。檢書燒燭短，看劍引杯長。詩罷聞吳詠，扁舟意不忘。繅絲須長不須白，越羅蜀錦金粟尺。象床玉手亂殷紅，萬草千花動凝碧。已悲素質隨時染，裂下鳴機色相射。美人細意熨帖平，裁縫滅盡針線跡。春天衣著為君舞，蛺蝶飛來黃鸝語。落絮遊絲亦有情，隨風照日宜輕舉。香汗輕塵汙顏色，開新合故置何許。君不見才士汲引難，恐懼棄捐忍羈旅。高臺面蒼陂，六月風日冷。蒹葭離披去，天水相與永。懷新目似擊，接要心已領。仿像識鮫人，空濛辨魚艇。錯磨終南翠，顛倒白閣影。崷崒增光輝，乘陵惜俄頃。勞生愧嚴鄭，外物慕張邴。世復輕驊騮，吾甘雜蛙黽。知歸俗可忽，取適事莫並。身退豈待官，老來苦便靜。況資菱芡足，庶結茅茨迥。從此具扁舟，彌年逐清景。風吹紫荊樹，色與春庭暮。花落辭故枝，風回返無處。骨肉恩書重，漂泊難相遇。猶有淚成河，經天覆東注。亂後誰歸得，他鄉勝故鄉。直為心厄苦，久念與存亡。汝書猶在壁，汝妾已辭房。舊犬知愁恨，垂頭傍我床。招提憑高岡，疏散連草莽。出泉枯柳根，汲引歲月古。石間見海眼，天畔縈水府。廣深丈尺間，宴息敢輕侮。青白二小蛇，幽姿可時睹。如絲氣或上，爛熳為雲雨。山頭到山下，鑿井不盡土。取供十方僧，香美勝牛乳。北風起寒文，弱藻舒翠縷。明涵客衣淨，細蕩林影趣。何當宅下流，餘潤通藥圃。三春溼黃精，一食生毛羽。為人性僻耽佳句，語不驚人死不休。老去詩篇渾漫與，春來花鳥莫深愁。新添水檻供垂釣，故著浮槎替入舟。焉得思如陶謝手，令渠述作與同遊。今秋乃淫雨，仲月來寒風。群木水光下，永珍雲氣中。所思礙行潦，九里信不通。悄悄素滻路，迢迢天漢東。願騰六尺馬，背若孤征鴻。劃見公子面，超然歡笑同。奮飛既胡越，侷促傷樊籠。一飯四五起，憑軒心力窮。嘉蔬沒混濁，時菊碎榛叢。鷹隼亦屈猛，烏鳶何所蒙。式瞻北鄰居，取適南巷翁。掛席釣川漲，焉知清興終。楚王宮北正黃昏，白帝城西過雨痕。返照入江翻石壁，歸雲擁樹失山村。衰年肺病唯高枕，絕塞愁時早閉門。不可久留豺虎亂，南方實有未招魂。返照開巫峽，寒空半有無。已低魚復暗，不盡白鹽孤。荻岸如秋水，鬆門似畫圖。牛羊識僮僕，既夕應傳呼。蒼山入百里，崖斷如杵臼。曾宮憑風回，岌嶪土囊口。立神扶棟樑，鑿翠開戶牖。其陽產靈芝，其陰宿牛鬥。紛披長鬆倒，揭山櫱怪石走。哀猿啼一聲，客淚迸林藪。荒哉隋家帝，制此今頹朽。向使國不亡，焉為巨唐有。雖無新增修，尚置官居守。巡非瑤水遠，跡是雕牆後。我行屬時危，仰望嗟嘆久。天王守太白，駐馬更搔首。拾遺平昔居，大屋尚修椽。悠揚荒山日，慘澹故園煙。位下曷足傷，所貴者聖賢。有才繼騷雅，哲匠不比肩。公生揚馬後，名與日月懸。同遊英俊人，多秉輔佐權。彥昭超玉價，郭振起通泉。到今素壁滑，灑翰銀鉤連。盛事會一時，此堂豈千年。終古立忠義，感遇有遺編。李侯有佳句，往往似陰鏗。餘亦東蒙客，憐君如弟兄。醉眠秋共被，攜手日同行。更想幽期處，還尋北郭生。入門高興發，侍立小童清。落景聞寒杵，屯雲對古城。向來吟橘頌，誰與討蓴羹？不願論簪笏，悠悠滄海情。平明跨驢出，未知適誰門。權門多噂沓，且復尋諸孫。諸孫貧無事，宅舍如荒村。堂前自生竹，堂後自生萱。萱草秋已死，竹枝霜不蕃。淘米少汲水，汲多井水渾。刈葵莫放手，放手傷葵根。阿翁懶惰久，覺兒行步奔。所來為宗族，亦不為盤飧。小人利口實，薄俗難可論。勿受外嫌猜，同姓古所敦。溪回松風長，蒼鼠竄古瓦。不知何王殿，遺構絕壁下。陰房鬼火青，壞道哀湍瀉。萬籟真笙竽，秋色正蕭灑。美人為黃土，況乃粉黛假。當時侍金輿，故物獨石馬。憂來藉草坐，浩歌淚盈把。冉冉征途間，誰是長年者。乘爾亦已久，天寒關塞深。塵中老盡力，歲晚病傷心。毛骨豈殊眾，馴良猶至今。物微意不淺，感動一沉吟。風餐江柳下，雨臥驛樓邊。結纜排魚網，連檣並米船。今朝雲細薄，昨夜月清圓。飄泊南庭老，只應學水仙。丁香體柔弱，亂結枝猶墊。細葉帶浮毛，疏花披素豔。深栽小齋後，庶近幽人佔。晚墮蘭麝中，休懷粉身念。西漢親王子，成都老客星。百年雙白鬢，一別五秋螢。忍斷杯中物，祗看座右銘。不能隨皁蓋，自醉逐浮萍。策杖時能出，王門異昔遊。已知嗟不起，未許醉相留。蜀酒濃無敵，江魚美可求。終思一酩酊，淨掃雁池頭。群盜無歸路，衰顏會遠方。尚憐詩警策，猶記酒顛狂。魯衛彌尊重，徐陳略喪亡。空餘枚叟在，應念早升堂。嚴警當寒夜，前軍落大星。壯夫思感決，哀詔惜精靈。王者今無戰，書生已勒銘。封侯意疏闊，編簡為誰青。舞劍過人絕，鳴弓射獸能。銛鋒行愜順，猛噬失蹻騰。赤羽千夫膳，黃河十月冰。橫行沙漠外，神速至今稱。哀輓青門去，新阡絳水遙。路人紛雨泣，天意颯風飄。部曲精仍銳，匈奴氣不驕。無由睹雄略，大樹日蕭蕭。五載客蜀郡，一年居梓州。如何關塞阻，轉作瀟湘遊。世事已黃髮，殘生隨白鷗。安危大臣在，不必淚長流。江上人家桃樹枝，春寒細雨出疏籬。影遭碧水潛勾引，風妒紅花卻倒吹。吹花困癲傍舟楫，水光風力俱相怯。赤憎輕薄遮入懷，珍重分明不來接。溼久飛遲半日高，縈沙惹草細於毛。蜜蜂蝴蝶生情性，偷眼蜻蜓避百勞。天台隔三江，風浪無晨暮。鄭公縱得歸，老病不識路。昔如水上鷗，今如罝中兔。性命由他人，悲辛但狂顧。山鬼獨一腳，蝮蛇長如樹。呼號傍孤城，歲月誰與度。從來御魑魅，多為才名誤。夫子嵇阮流，更被時俗惡。海隅微小吏，眼暗發垂素。黃帽映青袍，非供折腰具。平生一杯酒，見我故人遇。相望無所成，乾坤莽回互。天用莫如龍，有時系扶桑。頓轡海徒湧，神人身更長。性命苟不存，英雄徒自強。吞聲勿複道，真宰意茫茫。地用莫如馬，無良復誰記。此日千里鳴，追風可君意。君看渥窪種，態與駑駘異。不雜蹄齧間，逍遙有能事。步屨深林晚，開樽獨酌遲。仰蜂黏落絮，行蟻上枯梨。薄劣慚真隱，幽偏得自怡。本無軒冕意，不是傲當時。青冥亦自守，軟弱強扶持。味苦夏蟲避，叢卑春鳥疑。軒墀曾不重，翦伐欲無辭。幸近幽人屋，霜根結在茲。已從招提遊，更宿招提境。陰壑生虛籟，月林散清影。天闕象緯逼，雲臥衣裳冷。欲覺聞晨鐘，令人發深省。去歲茲辰捧御床，五更三點入鵷行。欲知趨走傷心地，正想氛氳滿眼香。無路從容陪語笑，有時顛倒著衣裳。何人錯憶窮愁日，愁日愁隨一線長。憶昨逍遙供奉班，去年今日侍龍顏。麒麟不動爐煙上，孔雀徐開扇影還。玉幾由來天北極，朱衣只在殿中間。孤城此日堪腸斷，愁對寒雲雪滿山。不獨避霜雪，其如儔侶稀。四時無失序，八月自知歸。春色豈相訪，眾雛還識機。故巢儻未毀，會傍主人飛。君不見昔日蜀天子，化作杜鵑似老烏。寄巢生子不自啄，群鳥至今與哺雛。雖同君臣有舊禮，骨肉滿眼身羈孤。業工竄伏深樹裡，四月五月偏號呼。其聲哀痛口流血，所訴何事常區區。爾豈摧殘始發憤，羞帶羽翮傷形愚。蒼天變化誰料得，萬事反覆何所無。萬事反覆何所無，豈憶當殿群臣趨。紀德名標五，初鳴度必三。殊方聽有異，失次曉無慚。問俗人情似，充庖爾輩堪。氣交亭育際，巫峽漏司南。故使籠寬織，須知動損毛。看雲莫悵望，失水任呼號。六翮曾經剪，孤飛卒未高。且無鷹隼慮，留滯莫辭勞。湖闊兼雲霧，樓孤屬晚晴。禮加徐孺子，詩接謝宣城。雪岸叢梅發，春泥百草生。敢違漁父問，從此更南征。當時浣花橋，溪水才尺餘。白石明可把，水中有行車。秋夏忽泛溢，豈惟入吾廬。蛟龍亦狼狽，況是鱉與魚。茲晨已半落，歸路跬步疏。馬嘶未敢動，前有深填淤。青青屋東麻，散亂床上書。不意遠山雨，夜來複何如。我遊都市間，晚憩必村墟。乃知久行客，終日思其居。將老憂貧窶，筋力豈能及。征途乃侵星，得使諸病入。鄙人寡道氣，在困無獨立。俶裝逐徒旅，達曙凌險澀。寒日出霧遲，清江轉山急。僕伕行不進，駑馬若維縶。汀洲稍疏散，風景開怏悒。空慰所尚懷，終非曩遊集。衰顏偶一破，勝事難屢挹。茫然阮籍途，更灑楊朱泣。左轄頻虛位，今年得舊儒。相門韋氏在，經術漢臣須。時議歸前烈，天倫恨莫俱。鴒原荒宿草，鳳沼接亨衢。有客雖安命，衰容豈壯夫。家人憂几杖，甲子混泥途。不謂矜餘力，還來謁大巫。歲寒仍顧遇，日暮且踟躕。老驥思千里，飢鷹待一呼。君能微感激，亦足慰榛蕪。東藩駐皁蓋，北渚臨清河。海右此亭古，濟南名士多。雲山已發興，玉佩仍當歌。修竹不受暑，交流空湧波。蘊真愜所遇，落日將如何？貴賤懼物役，從公難重過！巢父掉頭不肯住，東將入海隨煙霧。詩卷長留天地間，釣竿欲拂珊瑚樹。深山大澤龍蛇遠，春寒野陰風景暮。蓬萊織女回雲車，指點虛無是歸路。自是君身有仙骨，世人那得知其故。惜君只欲苦死留，富貴何如草頭露？蔡侯靜者意有餘，清夜置酒臨前除。罷琴惆悵月照席，幾歲寄我空中書？南尋禹穴見李白，道甫問訊今何如。諫官非不達，詩義早知名。破的由來事，先鋒孰敢爭。思飄雲物外，律中鬼神驚。毫髮無遺恨，波瀾獨老成。野人寧得所，天意薄浮生。多病休儒服，冥搜信客旌。築居仙縹緲，旅食歲崢嶸。使者求顏闔，諸公厭禰衡。將期一諾重，欻使寸心傾。君見途窮哭，宜憂阮步兵。三川不可到，歸路晚山稠。落雁浮寒水，飢烏集戍樓。市朝今日異，喪亂幾時休。遠愧樑江總，還家尚黑頭。驪山絕望幸，花萼罷登臨。地下無朝燭，人間有賜金。鼎湖龍去遠，銀海雁飛深。萬歲蓬萊日，長懸舊羽林。疾風吹塵暗河縣，行子隔手不相見。湖城城南一開眼，駐馬偶識雲卿面。向非劉顥為地主，懶回鞭轡成高宴。劉侯嘆我攜客來，置酒張燈促華饌。且將款曲終今夕，休語艱難尚酣戰。照室紅爐促曙光，縈窗素月垂文練。天開地裂長安陌，寒盡春生洛陽殿。豈知驅車復同軌，可惜刻漏隨更箭。人生會合不可常，庭樹雞鳴淚如線。遠師虞祕監，今喜識玄孫。形像丹青逼，家聲器宇存。淒涼憐筆勢，浩蕩問詞源。爽氣金天豁，清談玉露繁。佇鳴南嶽鳳，欲化北溟鯤。交態知浮俗，儒流不異門。過逢聯客位，日夜倒芳尊。沙岸風吹葉，雲江月上軒。百年嗟已半，四座敢辭喧。書籍終相與，青山隔故園。倚江楠樹草堂前，故老相傳二百年。誅茅卜居總為此，五月彷彿聞寒蟬。東南飄風動地至，江翻石走流雲氣。幹排雷雨猶力爭，根斷泉源豈天意。滄波老樹性所愛，浦上童童一青蓋。野客頻留懼雪霜，行人不過聽竽籟。虎倒龍顛委榛棘，淚痕血點垂胸臆。我有新詩何處吟，草堂自此無顏色。涪右眾山內，金華紫崔嵬。上有蔚藍天，垂光抱瓊臺。系舟接絕壁，杖策窮縈迴。四顧俯層巔，澹然川穀開。雪嶺日色死，霜鴻有餘哀。焚香玉女跪，霧裡仙人來。陳公讀書堂，石柱仄青苔。悲風為我起，激烈傷雄才。近有平陰信，遙憐舍弟存。側身千里道，寄食一家村。烽舉新酣戰，啼垂舊血痕。不知臨老日，招得幾人魂。汝懦歸無計，吾衰往未期。浪傳烏鵲喜，深負鶺鴒詩。生理何顏面，憂端且歲時。兩京三十口，雖在命如絲。去憑遊客寄，來為附家書。今日知訊息，他鄉且舊居。熊兒幸無恙，驥子最憐渠。臨老羈孤極，傷時會合疏。二毛趨帳殿，一命侍鸞輿。北闕妖氛滿，西郊白露初。涼風新過雁，秋雨欲生魚。農事空山裡，眷言終荷鋤。丈人駿馬名胡騮，前年避胡過金牛。回鞭卻走見天子，朝飲漢水暮靈州。自矜胡騮奇絕代，乘出千人萬人愛。一聞說盡急難材，轉益愁向駑駘輩。頭上銳耳批秋竹，腳下高蹄削寒玉。始知神龍別有種，不比俗馬空多肉。洛陽大道時再清，累日喜得俱東行。鳳臆龍鬐未易識，側身注目長風生。陳留風俗衰，人物世不數。塞上得阮生，迥繼先父祖。貧知靜者性，自益毛髮古。車馬入鄰家，蓬蒿翳環堵。清詩近道要，識子用心苦。尋我草徑微，褰裳蹋寒雨。更議居遠村，避喧甘猛虎。足明箕潁客，榮貴如糞土。天寒霜雪繁，遊子有所之。豈但歲月暮，重來未有期。晨發赤谷亭，險艱方自茲。亂石無改轍，我車已載脂。山深苦多風，落日童稚飢。悄然村墟迥，煙火何由追。貧病轉零落，故鄉不可思。常恐死道路，永為高人嗤。客裡有所過，歸來知路難。開門野鼠走，散帙壁魚乾。洗杓開新醞，低頭拭小盤。憑誰給麴櫱，細酌老江干。冬至至後日初長，遠在劍南思洛陽。青袍白馬有何意，金谷銅駝非故鄉。梅花欲開不自覺，棣萼一別永相望。愁極本憑詩遣興，詩成吟詠轉淒涼。丈人屋上烏，人好烏亦好。人生意氣豁，不在相逢早。南京亂初定，所向邑枯槁。遊子無根株，茅齋付秋草。東征下月峽，掛席窮海島。萬里須十金，妻孥未相保。蒼茫風塵際，蹭蹬騏驎老。志士懷感傷，心胸已傾倒。翰林逼華蓋，鯨力破滄溟。天上張公子，宮中漢客星。賦詩拾翠殿，佐酒望雲亭。紫誥仍兼綰，黃麻似六經。內分金帶赤，恩與荔枝青。無復隨高鳳，空餘泣聚螢。此生任春草，垂老獨漂萍。倘憶山陽會，悲歌在一聽。五城何迢迢，迢迢隔河水。邊兵盡東征，城內空荊杞。思明割懷衛，秀巖西未已。回略大荒來，崤函蓋虛爾。延州秦北戶，關防猶可倚。焉得一萬人，疾驅塞蘆子。岐有薛大夫，旁制山賊起。近聞昆戎徒，為退三百里。蘆關扼兩寇，深意實在此。誰能叫帝閽，胡行速如鬼。今日西京掾，多除內省郎。通家惟沈氏，謁帝似馮唐。詩律群公問，儒門舊史長。清秋便寓直，列宿頓輝光。未暇申宴慰，含情空激揚。司存何所比，膳部默悽傷。貧賤人事略，經過霖潦妨。禮同諸父長，恩豈布衣忘。天路牽騏驥，雲臺引棟樑。徒懷貢公喜，颯颯鬢毛蒼。搖落巫山暮，寒江東北流。煙塵多戰鼓，風浪少行舟。鵝費羲之墨，貂餘季子裘。長懷報明主，臥病復高秋。五夜漏聲催曉箭，九重春色醉仙桃。旌旗日暖龍蛇動，宮殿風微燕雀高。朝罷香菸攜滿袖，詩成珠玉在揮毫。欲知世掌絲綸美，池上於今有鳳毛。滷中草木白，青者官鹽煙。官作既有程，煮鹽煙在川。汲井歲榾榾，出車日連連。自公斗三百，轉致斛六千。君子慎止足，小人苦喧闐。我何良嘆嗟，物理固自然。朝行青泥上，暮在青泥中。泥濘非一時，版築勞人功。不畏道途永，乃將汩沒同。白馬為鐵驪，小兒成老翁。哀猿透卻墜，死鹿力所窮。寄語北來人，後來莫匆匆。莽莽天涯雨，江邊獨立時。不愁巴道路，恐溼漢旌旗。雪嶺防秋急，繩橋戰勝遲。西戎甥舅禮，未敢背恩私。嘉陵江色何所似，石黛碧玉相因依。正憐日破浪花出，更復春從沙際歸。巴童蕩槳欹側過，水雞銜魚來去飛。閬中勝事可腸斷，閬州城南天下稀。夔州處女發半華，四十五十無夫家。更遭喪亂嫁不售，一生抱恨堪諮嗟。土風坐男使女立，應當門戶女出入。十猶八九負薪歸，賣薪得錢應供給。至老雙鬟只垂頸，野花山葉銀釵並。筋力登危集市門，死生射利兼鹽井。面妝首飾雜啼痕，地褊衣寒困石根。若道巫山女粗醜，何得此有昭君村。今夕何夕歲雲徂，更長燭明不可孤。咸陽客舍一事無，相與博塞為歡娛。馮陵大叫呼五白，袒跣不肯成梟盧。英雄有時亦如此，邂逅豈即非良圖。君莫笑，劉毅從來布衣願，家無儋石輸百萬。北風破南極，朱鳳日威垂。洞庭秋欲雪，鴻雁將安歸。十年殺氣盛，六合人煙稀。吾慕漢初老，時清猶茹芝。虢國夫人承主恩，平明騎馬入宮門。卻嫌脂粉汙顏色，淡掃峨眉朝至尊。肅宗昔在靈武城，指揮猛將收鹹京。向公泣血灑行殿，佐佑卿相乾坤平。逆胡冥寞隨煙燼，卿家兄弟功名震。麒麟圖畫鴻雁行，紫極出入黃金印。尚書勳業超千古，雄鎮荊州繼吾祖。裁縫雲霧成御衣，拜跪題封向端午。向卿將命寸心赤，青山落日江潮白。卿到朝廷說老翁，漂零已是滄浪客。神仙中人不易得，顏氏之子才孤標。天馬長鳴待駕馭，秋鷹整翮當雲霄。君不見東吳顧文學，君不見西漢杜陵老。詩家筆勢君不嫌，詞翰升堂為君掃。是日霜風凍七澤，烏蠻落照銜赤壁。酒酣耳熱忘頭白，感君意氣無所惜，一為歌行歌主客。落日放船好，輕風生浪遲。竹深留客處，荷淨納涼時。公子調冰水，佳人雪藕絲。片雲頭上黑，應是雨催詩。雨來沾席上，風急打船頭。越女紅裙溼，燕姬翠黛愁。纜侵堤柳系，幔宛浪花浮。歸路翻蕭颯，陂塘五月秋。喪亂聞吾弟，飢寒傍濟州。人稀吾不到，兵在見何由。憶昨狂催走，無時病去憂。即今千種恨，惟共水東流。且喜河南定，不問鄴城圍。百戰今誰在，三年望汝歸。故園花自發，春日鳥還飛。斷絕人煙久，東西訊息稀。山風吹遊子，縹緲乘險絕。峽形藏堂隍，壁色立積鐵。徑摩穹蒼蟠，石與厚地裂。修纖無垠竹，嵌空太始雪。威遲哀壑底，徒旅慘不悅。水寒長冰橫，我馬骨正折。生涯抵弧矢，盜賊殊未滅。飄蓬逾三年，回首肝肺熱。我軍青阪在東門，天寒飲馬太白窟。黃頭奚兒日向西，數騎彎弓敢馳突。山雪河冰野蕭瑟，青是烽煙白是骨。焉得附書與我軍，忍待明年莫倉卒。閬州城東靈山白，閬州城北玉臺碧。鬆浮欲盡不盡雲，江動將崩未崩石。那知根無鬼神會，已覺氣與嵩華敵。中原格鬥且未歸，應結茅齋看青壁。黃河北岸海西軍，椎鼓鳴鐘天下聞。鐵馬長鳴不知數，胡人高鼻動成群。黃河西岸是吾蜀，欲須供給家無粟。願驅眾庶戴君王，混一車書棄金玉。萬里衡陽雁，今年又北歸。雙雙瞻客上，一一揹人飛。雲裡相呼疾，沙邊自宿稀。系書元浪語，愁寂故山薇。欲雪違胡地，先花別楚雲。卻過清渭影，高起洞庭群。塞北春陰暮，江南日色曛。傷弓流落羽，行斷不堪聞。燈花何太喜，酒綠正相親。醉裡從為客，詩成覺有神。兵戈猶在眼，儒術豈謀身。共被微官縛，低頭愧野人。白露團甘子，清晨散馬蹄。圃開連石樹，船渡入江溪。憑几看魚樂，回鞭急鳥棲。漸知秋實美，幽徑恐多蹊。光細弦豈上，影斜輪未安。微升古塞外，已隱暮雲端。河漢不改色，關山空自寒。庭前有白露，暗滿菊花團。束帶還騎馬，東西卻渡船。林中才有地，峽外絕無天。虛白高人靜，喧卑俗累牽。他鄉悅遲暮，不敢廢詩篇。愁眼看霜露，寒城菊自花。天風隨斷柳，客淚墮清笳。水淨樓陰直，山昏塞日斜。夜來歸鳥盡，啼殺後棲鴉。孤雲亦群遊，神物有所歸。麟鳳在赤霄，何當一來儀。往與惠荀輩，中年滄洲期。天高無訊息，棄我忽若遺。內懼非道流，幽人見瑕疵。洪濤隱語笑，鼓枻蓬萊池。崔嵬扶桑日，照耀珊瑚枝。風帆倚翠蓋，暮把東皇衣。咽漱元和津，所思煙霞微。知名未足稱，侷促商山芝。五湖復浩蕩，歲暮有餘悲。男兒生無所成頭皓白，牙齒欲落真可惜。憶獻三賦蓬萊宮，自怪一日聲輝赫。集賢學士如堵牆，觀我落筆中書堂。往時文彩動人主，此日飢寒趨路旁。晚將末契託年少，當面輸心背面笑。寄謝悠悠世上兒，不爭好惡莫相疑。莫笑田家老瓦盆，自從盛酒長兒孫。傾銀注瓦驚人眼，共醉終同臥竹根。巢燕養雛渾去盡，紅花結子已無多。黃衫年少來宜數，不見堂前東逝波。成都猛將有花卿，學語小兒知姓名。用如快鶻風火生，見賊唯多身始輕。綿州副使著柘黃，我卿掃除即日平。子章髑髏血模糊，手提擲還崔大夫。李侯重有此節度，人道我卿絕世無。既稱絕世無，天子何不喚取守京都。元年建巳月，郎有焦校書。自誇足膂力，能騎生馬駒。一朝被馬踏，脣裂版齒無。壯心不肯已，欲得東擒胡。元年建巳月，官有王司直。馬驚折左臂，骨折面如墨。駑駘漫深泥，何不避雨色。勸君休嘆恨，未必不為福。天地空搔首，頻抽白玉簪。皇輿三極北，身事五湖南。戀闕勞肝肺，論材愧杞楠。亂離難自救，終是老湘潭。溪行衣自溼，亭午氣始散。冬溫蚊蚋在，人遠鳧鴨亂。登頓生曾陰，欹傾出高岸。驛樓衰柳側，縣郭輕煙畔。一川何綺麗，盡目窮壯觀。山色遠寂寞，江光夕滋漫。傷時愧孔父，去國同王粲。我生苦飄零，所歷有嗟嘆。安西都護胡青驄，聲價欻然來向東。此馬臨陣久無敵，與人一心成大功。功成惠養隨所致，飄飄遠自流沙至。雄姿未受伏櫪恩，猛氣猶思戰場利。腕促蹄高如踣鐵，交河幾蹴曾冰裂。五花散作雲滿身，萬里方看汗流血。長安壯兒不敢騎，走過掣電傾城知。青絲絡頭為君老，何由卻出橫門道。無家對寒食，有淚如金波。斫卻月中桂，清光應更多。仳離放紅蕊，想像嚬青蛾。牛女漫愁思，秋期猶渡河。客從南溟來，遺我泉客珠。珠中有隱字，欲辨不成書。緘之篋笥久，以俟公家須。開視化為血，哀今征斂無。白馬東北來，空鞍貫雙箭。可憐馬上郎，意氣今誰見。近時主將戮，中夜商於戰。喪亂死多門，嗚呼淚如霰。患氣經時久，臨江卜宅新。喧卑方避俗，疏快頗宜人。有客過茅宇，呼兒正葛巾。自鋤稀菜甲，小摘為情親。君不見徐卿二子生絕奇，感應吉夢相追隨。孔子釋氏親抱送，並是天上麒麟兒。大兒九齡色清澈，秋水為神玉為骨。小兒五歲氣食牛，滿堂賓客皆回頭。吾知徐公百不憂，積善袞袞生公侯。丈夫生兒有如此二雛者，名位豈肯卑微休。綿州州府何磊落，顯慶年中越王作。孤城西北起高樓，碧瓦朱甍照城郭。樓下長江百丈清，山頭落日半輪明。君王舊跡今人賞，轉見千秋萬古情。秋窗猶曙色，落木更天風。日出寒山外，江流宿霧中。聖朝無棄物，老病已成翁。多少殘生事，飄零似轉蓬。主家陰洞細煙霧，留客夏簟青琅玕。春酒杯濃琥珀薄，冰漿碗碧瑪瑙寒。誤疑茅屋過江麓，已入風磴霾雲端。自是秦樓壓鄭谷，時聞雜佩聲珊珊。青蛾皓齒在樓船，橫笛短簫悲遠天。春風自信牙檣動，遲日徐看錦纜牽。魚吹細浪搖歌扇，燕蹴飛花落舞筵。不有小舟能蕩槳，百壺那送酒如泉？西京安穩未，不見一人來。臘日巴江曲，山花已自開。盈盈當雪杏，豔豔待春梅。直苦風塵暗，誰憂容鬢催。洛陽昔陷沒，胡馬犯潼關。天子初愁思，都人慘別顏。清笳去宮闕，翠蓋出關山。故老仍流涕，龍髯幸再攀。老夫清晨梳白頭，玄都道士來相訪。握髮呼兒延入戶，手提新畫青松障。障子松林靜杳冥，憑軒忽若無丹青。陰崖卻承霜雪幹，偃蓋反走虯龍形。老夫平生好奇古，對此興與精靈聚。已知仙客意相親，更覺良工心獨苦。松下丈人巾屨同，偶坐似是商山翁。悵望聊歌紫芝曲，時危慘澹來悲風。四鎮富精銳，摧鋒皆絕倫。還聞獻士卒，足以靜風塵。老馬夜知道，蒼鷹飢著人。臨危經久戰，用急始如神。奇兵不在眾，萬馬救中原。談笑無河北，心肝奉至尊。孤雲隨殺氣，飛鳥避轅門。竟日留歡樂，城池未覺喧。日月不相饒，節序昨夜隔。玄蟬無停號，秋燕已如客。平生獨往願，惆悵年半百。罷官亦由人，何事拘形役。萬里流沙道，西征過北門。但添新戰骨，不返舊徵魂。樓角臨風迥，城陰帶水昏。傳聲看驛使，送節向河源。覓句新知律，攤書解滿床。試吟青玉案，莫羨紫羅囊。假日從時飲，明年共我長。應須飽經術，已似愛文章。十五男兒志，三千弟子行。曾參與遊夏，達者得升堂。元日到人日，未有不陰時。冰雪鶯難至，春寒花較遲。雲隨白水落，風振紫山悲。蓬鬢稀疏久，無勞比素絲。此日此時人共得，一談一笑俗相看。尊前柏葉休隨酒，勝裡金花巧耐寒。佩劍衝星聊暫拔，匣琴流水自須彈。早春重引江湖興，直道無憂行路難。楚草經寒碧，逢春入眼濃。舊低收葉舉，新掩卷牙重。步履宜輕過，開筵得屢供。看花隨節序，不敢強為容。,涕泗不能收，哭君餘白頭。兒童相識盡，宇宙此生浮。江雨銘旌溼，湖風井徑秋。還瞻魏太子，賓客減應劉。大麥乾枯小麥黃，婦女行泣夫走藏。東至集壁西樑洋，問誰腰鐮胡與羌。豈無蜀兵三千人，部領辛苦江山長。安得如鳥有羽翅，託身白雲還故鄉。巳公茅屋下，可以賦新詩。枕簟入林僻，茶瓜留客遲。江蓮搖白羽，天棘夢青絲。空忝許詢輩，難酬支遁詞。胡馬大宛名，鋒稜瘦骨成。竹批雙耳峻，風入四蹄輕。所向無空闊，真堪託死生。驍騰有如此，萬里可橫行。豪俊初未遇，其跡或脫略。代公尉通泉，放意何自若。及夫登袞冕，直氣森噴薄。磊落見異人，豈伊常情度。定策神龍後，宮中翕清廓。俄頃辨尊親，指揮存顧託。群公有慚色，王室無削弱。迥出名臣上，丹青照臺閣。我行得遺蹟，池館皆疏鑿。壯公臨事斷，顧步涕橫落。高詠寶劍篇，神交付冥漠。嘆惜高生老，新詩日又多。美名人不及，佳句法如何？主將收才子，崆峒足凱歌。聞君已朱紱，且得慰蹉跎。滿目飛明鏡，歸心折大刀。轉蓬行地遠，攀桂仰天高。水路疑霜雪，林棲見羽毛。此時瞻白兔，直欲數秋毫。稍下巫山峽，猶銜白帝城。氣沈全浦暗，輪仄半樓明。刁斗皆催曉，蟾蜍且自傾。張弓倚殘魄，不獨漢家營。白帝更聲盡，陽臺曙色分。高峰寒上日，疊嶺宿霾雲。地坼江帆隱，天清木葉聞。荊扉對麋鹿，應共爾為群。籍甚黃丞相，能名自潁川。近看除刺史，還喜得吾賢。五馬何時到，雙魚會早傳。老思筇竹杖，冬要錦衾眠。不作臨岐恨，惟聽舉最先。火雲揮汗日，山驛醒心泉。遇害陳公殞，於今蜀道憐。君行射洪縣，為我一潸然。翠柏苦猶食，晨霞高可餐。世人共鹵莽，吾道屬艱難。不爨井晨凍，無衣床夜寒。囊空恐羞澀，留得一錢看。花飛有底急，老去願春遲。可惜歡娛地，都非少壯時。寬心應是酒，遣興莫過詩。此意陶潛解，吾生後汝期。東來千里客，亂定幾年歸。腸斷江城雁，高高正北飛。梔子比眾木，人間誠未多。於身色有用，與道氣傷和。紅取風霜實，青看雨露柯。無情移得汝，貴在映江波。早花隨處發，春鳥異方啼。萬里清江上，三年落日低。畏人成小築，褊性合幽棲。門徑從榛草，無心走馬蹄。西蜀櫻桃也自紅，野人相贈滿筠籠。數回細寫愁仍破，萬顆勻圓訝許同。憶昨賜沾門下省，退朝擎出大明宮。金盤玉箸無訊息，此日嘗新任轉蓬。客睡何曾著，秋天不肯明。捲簾殘月影，高枕遠江聲。計拙無衣食，途窮仗友生。老妻書數紙，應悉未歸情。奔峭背赤甲，斷崖當白鹽。客居愧遷次，春酒漸多添。花亞欲移竹，鳥窺新捲簾。衰年不敢恨，勝概欲相兼。亂後居難定，春歸客未還。水生魚復浦，雲暖麝香山。半頂梳頭白，過眉拄杖斑。相看多使者，一一問函關。宋玉歸州宅，雲通白帝城。吾人淹老病，旅食豈才名。峽口風常急，江流氣不平。只應與兒子，飄轉任浮生。孤嶼亭何處，天涯水氣中。故人官就此，絕境與誰同。隱吏逢梅福，看山憶謝公。扁舟吾已僦，把釣待秋風。磬折辭主人，開帆駕洪濤。春水滿南國，朱崖雲日高。舟子廢寢食，飄風爭所操。我行匪利涉，謝爾從者勞。石間採蕨女，鬻菜輸官曹。丈夫死百役，暮返空村號。聞見事略同，刻剝及錐刀。貴人豈不仁，視汝如莠蒿。索錢多門戶，喪亂紛嗷嗷。奈何黠吏徒，漁奪成逋逃。自喜遂生理，花時甘縕袍。南嶽自茲近，湘流東逝深。和風引桂楫，春日漲雲岑。回首過津口，而多楓樹林。白魚困密網，黃鳥喧嘉音。物微限通塞，惻隱仁者心。甕餘不盡酒，膝有無聲琴。聖賢兩寂寞，眇眇獨開襟。草閣臨無地，柴扉永不關。魚龍回夜水，星月動秋山。久露清初溼，高雲薄未還。泛舟慚小婦，飄泊損紅顏。鄭縣亭子澗之濱，戶牖憑高發興新。雲斷嶽蓮臨大路，天晴宮柳暗長春。巢邊野雀群欺燕，花底山蜂遠趁人。更欲題詩滿青竹，晚來幽獨恐傷神。常時任顯晦，秋至輒分明。縱被微雲掩，終能永夜清。含星動雙闕，伴月照邊城。牛女年年渡，何曾風浪生。夏日出東北，陵天經中街。朱光徹厚地，鬱蒸何由開。上蒼久無雷，無乃號令乖。雨降不濡物，良田起黃埃。飛鳥苦熱死，池魚涸其泥。萬人尚流冗，舉目唯蒿萊。至今大河北，化作虎與豺。浩蕩想幽薊，王師安在哉。對食不能餐，我心殊未諧。眇然貞觀初，難與數子偕。獨繞虛齋徑，常持小斧柯。幽陰成頗雜，惡木剪還多。枸杞因吾有，雞棲奈汝何。方知不材者，生長漫婆娑。江發蠻夷漲，山添雨雪流。大聲吹地轉，高浪蹴天浮。魚鱉為人得，蛟龍不自謀。輕帆好去便，吾道付滄洲。用拙存吾道，幽居近物情。桑麻深雨露，燕雀半生成。村鼓時時急，漁舟個個輕。杖藜從白首，心跡喜雙清。晚起家何事，無營地轉幽。竹光團野色，舍影漾江流。失學從兒懶，長貧任婦愁。百年渾得醉，一月不梳頭。衰顏甘屏跡，幽事供高臥。鳥下竹根行，龜開萍葉過。年荒酒價乏，日並園蔬課。猶酌甘泉歌，歌長擊樽破。地下蘇司業，情親獨有君。那因喪亂後，便有死生分。老罷知明鏡，悲來望白雲。自從失詞伯，不復更論文。二儀積風雨，百穀漏波濤。聞道洪河坼，遙連滄海高。職思憂悄悄，郡國訴嗷嗷。舍弟卑棲邑，防川領簿曹。尺書前日至，版築不時操。難假黿鼉力，空瞻烏鵲毛。燕南吹畎畝，濟上沒蓬蒿。螺蚌滿近郭，蛟螭乘九皋。徐關深水府，碣石小秋毫。白屋留孤樹，青天矢萬艘。吾衰同泛梗，利涉想蟠桃。倚賴天涯釣，猶能掣巨鰲。竹涼侵臥內，野月滿庭隅。重露成涓滴，稀星乍有無。暗飛螢自照，水宿鳥相呼。萬事干戈裡，空悲清夜徂。蒼江魚子清晨集，設網提綱萬魚急。能者操舟疾若風，撐突波濤挺叉入。小魚脫漏不可記，半死半生猶戢戢。大魚傷損皆垂頭，屈強泥沙有時立。東津觀魚已再來，主人罷鱠還傾杯。日暮蛟龍改窟穴，山根鱣鮪隨雲雷。干戈兵革鬥未止，鳳凰麒麟安在哉。吾徒胡為縱此樂，暴殄天物聖所哀。江漲柴門外，兒童報急流。下床高數尺，倚杖沒中洲。細動迎風燕，輕搖逐浪鷗。漁人縈小楫，容易拔船頭。巫山秋夜螢火飛，簾疏巧入坐人衣。忽驚屋裡琴書冷，復亂檐邊星宿稀。卻繞井闌添個個，偶經花蕊弄輝輝。滄江白髮愁看汝，來歲如今歸未歸。名參漢望苑，職述景題輿。巫峽將之郡，荊門好附書。遠行無自苦，內熱比何如。正是炎天闊，那堪野館疏。黃牛平駕浪，畫鷁上凌虛。試待盤渦歇，方期解纜初。悶能過小徑，自為摘嘉蔬。渚柳元幽僻，村花不掃除。宿陰繁素柰，過雨亂紅蕖。寂寂夏先晚，泠泠風有餘。江清心可瑩，竹冷發堪梳。直作移巾幾，秋帆發弊廬。自古求忠孝，名家信有之。吾賢富才術，此道未磷緇。玉府標孤映，霜蹄去不疑。激揚音韻徹，籍甚眾多推。潘陸應同調，孫吳亦異時。北辰徵事業，南紀赴恩私。卿月升金掌，王春度玉墀。薰風行應律，湛露即歌詩。天意高難問，人情老易悲。尊前江漢闊，後會且深期。峽中丈夫絕輕死，少在公門多在水。富豪有錢駕大舸，貧窮取給行艓子。小兒學問止論語，大兒結束隨商旅。欹帆側柁入波濤，撇漩捎濆無險阻。朝發白帝暮江陵，頃來目擊信有徵。瞿塘漫天虎鬚怒，歸州長年行最能。此鄉之人氣量窄，誤競南風疏北客。若道土無英俊才，何得山有屈原宅。蜀門多棕櫚，高者十八九。其皮割剝甚，雖眾亦易朽。徒布如雲葉，青黃歲寒後。交橫集斧斤，凋喪先蒲柳。傷時苦軍乏，一物官盡取。嗟爾江漢人，生成復何有。有同枯棕木，使我沈嘆久。死者即已休，生者何自守。啾啾黃雀啅，側見寒蓬走。念爾形影幹，摧殘沒藜莠。勝絕驚身老，情忘發興奇。座從歌妓密，樂任主人為。重碧拈春酒，輕紅擘荔枝。樓高欲愁思，橫笛未休吹。綿州江水之東津，魴魚鱍鱍色勝銀。漁人漾舟沈大網，截江一擁數百鱗。眾魚常才盡卻棄，赤鯉騰出如有神。潛龍無聲老蛟怒，迴風颯颯吹沙塵。饔子左右揮雙刀，膾飛金盤白雪高。徐州禿尾不足憶，漢陰槎頭遠遁逃。魴魚肥美知第一，既飽歡娛亦蕭瑟。君不見朝來割素鬐，咫尺波濤永相失。宿雨南江漲，波濤亂遠峰。孤亭凌噴薄，萬井逼舂容。霄漢愁高鳥，泥沙困老龍。天邊同客舍，攜我豁心胸。轉驚波作怒，即恐岸隨流。賴有杯中物，還同海上鷗。關心小剡縣，傍眼見揚州。為接情人飲，朝來減半愁。苦戰身死馬將軍，自雲伏波之子孫。干戈未定失壯士，使我嘆恨傷精魂。去年江南討狂賊，臨江把臂難再得。別時孤雲今不飛，時獨看雲淚橫臆。秋風淅淅吹巫山，上牢下牢修水關。吳檣楚柁牽百丈，暖向神都寒未還。要路何日罷長戟，戰自青羌連百蠻。中巴不曾訊息好，暝傳戍鼓長雲間。秋風淅淅吹我衣，東流之外西日微。天清小城搗練急，石古細路行人稀。不知明月為誰好，早晚孤帆他夜歸。會將白髮倚庭樹，故園池臺今是非。峽內淹留客，溪邊四五家。古苔生迮地，秋竹隱疏花。塞俗人無井，山田飯有沙。西江使船至，時復問京華。秋風欻吸吹南國，天地慘慘無顏色。洞庭揚波江漢回，虎牙銅柱皆傾側。巫峽陰岑朔漠氣，峰巒窈窕谿谷黑。杜鵑不來猿狖寒，山鬼幽憂雪霜逼。楚老長嗟憶炎瘴，三尺角弓兩斛力。壁立石城橫塞起，金錯旌竿滿雲直。漁陽突騎獵青丘，犬戎鎖甲聞丹極。八荒十年防盜賊，征戍誅求寡妻哭，遠客中宵淚沾臆。柴門雜樹向千株，丹橘黃甘此地無。江上今朝寒雨歇，籬中秀色畫屏紆。桃蹊李徑年雖故，梔子紅椒豔復殊。鎖石藤稍元自落，倚天鬆骨見來枯。林香出實垂將盡，葉蒂辭枝不重蘇。愛日恩光蒙借貸，清霜殺氣得憂虞。衰顏更覓藜床坐，緩步仍須竹杖扶。散騎未知雲閣處，啼猿僻在楚山隅。鍊金歐冶子，噴玉大宛兒。符彩高無敵，聰明達所為。夢蘭他日應，折桂早年知。爛漫通經術，光芒刷羽儀。謝庭瞻不遠，潘省會於斯。倡和將雛曲，田翁號鹿皮。寂寞書齋裡，終朝獨爾思。更尋嘉樹傳，不忘角弓詩。短褐風霜入，還丹日月遲。未因乘興去，空有鹿門期。君不見韝上鷹，一飽則飛掣。焉能作堂上燕，銜泥附炎熱。野人曠蕩無靦顏，豈可久在王侯間。未試囊中餐玉法，明朝且入藍田山。獻納司存雨露邊，地分清切任才賢。舍人退食收封事，宮女開函近御筵。曉漏追趨青瑣闥，晴窗檢點白雲篇。揚雄更有河東賦，唯待吹噓送上天。歲雲暮矣多北風，瀟湘洞庭白雪中。漁父天寒網罟凍，莫徭射雁鳴桑弓。去年米貴闕軍食，今年米賤大傷農。高馬達官厭酒肉，此輩杼軸茅茨空。楚人重魚不重鳥，汝休枉殺南飛鴻。況聞處處鬻男女，割慈忍愛還租庸。往日用錢捉私鑄，今許鉛錫和青銅。刻泥為之最易得，好惡不合長相蒙。萬國城頭吹畫角，此曲哀怨何時終。韋曲花無賴，家家惱殺人。綠尊雖盡日，白髮好禁春。石角鉤衣破，藤枝刺眼新。何時佔叢竹，頭戴小烏巾。野寺垂楊裡，春畦亂水間。美花多映竹，好鳥不歸山。城郭終何事，風塵豈駐顏。誰能共公子，薄暮欲俱還。小雨晨光內，初來葉上聞。霧交才灑地，風逆旋隨雲。暫起柴荊色，輕沾鳥獸群。麝香山一半，亭午未全分。君不見益州城西門，陌上石筍雙高蹲。古來相傳是海眼，苔蘚蝕盡波濤痕。雨多往往得瑟瑟，此事恍惚難明論。恐是昔時卿相墓，立石為表今仍存。惜哉俗態好矇蔽，亦如小臣媚至尊。政化錯迕失大體，坐看傾危受厚恩。嗟爾石筍擅虛名，後來未識猶駿奔。安得壯士擲天外，使人不疑見本根。國步猶艱難，兵革未衰息。萬方哀嗷嗷，十載供軍食。庶官務割剝，不暇憂反側。誅求何多門，賢者貴為德。韋生富春秋，洞徹有清識。操持紀綱地，喜見朱絲直。當令豪奪吏，自此無顏色。必若救瘡痍，先應去蟊賊。揮淚臨大江，高天意悽惻。行行樹佳政，慰我深相憶。曾城有高樓，制古丹雘存。迢迢百餘尺，豁達開四門。雖有車馬客，而無人世喧。遊目俯大江，列筵慰別魂。是時秋冬交，節往顏色昏。天寒鳥獸休，霜露在草根。今我送舅氏，萬感集清尊。豈伊山川間，回首盜賊繁。高賢意不暇，王命久崩奔。臨風欲慟哭，聲出已復吞。吹笛秋山風月清，誰家巧作斷腸聲。風飄律呂相和切，月傍關山幾處明。胡騎中宵堪北走，武陵一曲想南征。故園楊柳今搖落，何得愁中曲盡生。嫋嫋啼虛壁，蕭蕭掛冷枝。艱難人不見，隱見爾如知。慣習元從眾，全生或用奇。前林騰每及，父子莫相離。汩汩避群盜，悠悠經十年。不成向南國，復作遊西川。物役水虛照，魂傷山寂然。我生無倚著，盡室畏途邊。長林偃風色，回覆意猶迷。衫裛翠微潤，馬銜青草嘶。棧懸斜避石，橋斷卻尋溪。何日干戈盡，飄飄愧老妻。行色遞隱見，人煙時有無。僕伕穿竹語，稚子入雲呼。轉石驚魑魅，抨弓落狖鼯。真供一笑樂，似欲慰窮途。整履步青蕪，荒庭日欲晡。芹泥隨燕觜，花蕊上蜂須。把酒從衣溼，吟詩信杖扶。敢論才見忌，實有醉如愚。霜黃碧梧白鶴棲，城上擊柝復烏啼。客子入門月皎皎，誰家搗練風悽悽。南渡桂水闕舟楫，北歸秦川多鼓鼙。年過半百不稱意，明日看雲還杖藜。青青高槐葉，採掇付中廚。新面來近市，汁滓宛相俱。入鼎資過熟，加餐愁欲無。碧鮮俱照箸，香飯兼苞蘆。經齒冷於雪，勸人投此珠。願隨金騕褭，走置錦屠蘇。路遠思恐泥，興深終不渝。獻芹則小小，薦藻明區區。萬里露寒殿，開冰清玉壺。君王納涼晚，此味亦時須。楚公畫鷹鷹戴角，殺氣森森到幽朔。觀者貪愁掣臂飛，畫師不是無心學。此鷹寫真在左綿，卻嗟真骨遂虛傳。樑間燕雀休驚怕，亦未摶空上九天。鳴雨既過漸細微，映空搖颺如絲飛。階前短草泥不亂，院裡長條風乍稀。舞石旋應將乳子，行雲莫自溼仙衣。眼邊江舸何匆促，未待安流逆浪歸。問子能來宿，今疑索故要。匣琴虛夜夜，手板自朝朝。金吼霜鍾徹，花催臘炬銷。早鳧江檻底，雙影漫飄颻。佳士欣相識，慈顏望遠遊。甘從投轄飲，肯作置書郵。高鳥黃雲暮，寒蟬碧樹秋。湖南冬不雪，吾病得淹留。伊昔黃花酒，如今白髮翁。追歡筋力異，望遠歲時同。弟妹悲歌裡，朝廷醉眼中。兵戈與關塞，此日意無窮。佳人絕代歌，獨立發皓齒。滿堂慘不樂，響下清虛裡。江城帶素月，況乃清夜起。老夫悲暮年，壯士淚如水。玉杯久寂寞，金管迷宮徵。勿雲聽者疲，愚智心盡死。古來傑出士，豈待一知己。吾聞昔秦青，傾側天下耳。一代風流盡，修文地下深。斯人不重見，將老失知音。短日行梅嶺，寒山落桂林。長安若個畔，猶想映貂金。青瑣陪雙入，銅梁阻一辭。風塵逢我地，江漢哭君時。次第尋書札，呼兒檢贈詩。發揮王子表，不愧史臣詞。驥子春猶隔，鶯歌暖正繁。別離驚節換，聰慧與誰論。澗水空山道，柴門老樹村。憶渠愁只睡，炙背俯晴軒。雞鳴風雨交，久旱雲亦好。杖藜入春泥，無食起我早。諸家憶所歷，一飯跡便掃。蘇侯得數過，歡喜每傾倒。也復可憐人，呼兒具梨棗。濁醪必在眼，盡醉攄懷抱。紅稠屋角花，碧委牆隅草。親賓縱談謔，喧鬧畏衰老。況蒙霈澤垂，糧粒或自保。妻孥隔軍壘，撥棄不擬道。病鶻孤飛俗眼醜，每夜江邊宿衰柳。清秋落日已側身，過雁歸鴉錯回首。緊腦雄姿迷所向，疏翮稀毛不可狀。強神迷復皁雕前，俊才早在蒼鷹上。風濤颯颯寒山陰，熊羆欲蟄龍蛇深。念爾此時有一擲，失聲濺血非其心。犬戎腥四海，回首一茫茫。血戰乾坤赤，氛迷日月黃。將軍專策略，幕府盛材良。近賀中興主，神兵動朔方。許生五臺賓，業白出石壁。餘亦師粲可，身猶縛禪寂。何階子方便，謬引為匹敵。離索晚相逢，包蒙欣有擊。誦詩渾遊衍，四座皆辟易。應手看捶鉤，清心聽鳴鏑。精微穿溟涬，飛動摧霹靂。陶謝不枝梧，風騷共推激。紫燕自超詣，翠駁誰剪剔。君意人莫知，人間夜寥闃。戶外昭容紫袖垂，雙瞻御座引朝儀。香飄合殿春風轉，花覆千官淑景移。晝漏希聞高閣報，天顏有喜近臣知。宮中每出歸東省，會送夔龍集鳳池。十室幾人在，千山空自多。路衢唯見哭，城市不聞歌。漂梗無安地，銜枚有荷戈。官軍未通蜀，吾道竟如何。晝刻傳呼淺，春旗簇仗齊。退朝花底散，歸院柳邊迷。樓雪融城溼，宮雲去殿低。避人焚諫草，騎馬欲雞棲。孤月當樓滿，寒江動夜扉。委波金不定，照席綺逾依。未缺空山靜，高懸列宿稀。故園鬆桂發，萬里共清輝。客心驚暮序，賓雁下襄州。共賞重陽節，言尋戲馬遊。湖風秋戍柳，江雨暗山樓。且酌東籬菊，聊祛南國愁。山晚浮雲合，歸時恐路迷。澗寒人慾到，村黑鳥應棲。野客茅茨小，田家樹木低。舊諳疏懶叔，須汝故相攜。白露黃粱熟，分張素有期。已應舂得細，頗覺寄來遲。味豈同金菊，香宜配綠葵。老人他日愛，正想滑流匙。幾道泉澆圃，交橫落慢坡。葳蕤秋葉少，隱映野雲多。隔沼連香芰，通林帶女蘿。甚聞霜薤白，重惠意如何。一縣葡萄熟，秋山苜蓿多。關雲常帶雨，塞水不成河。羌女輕烽燧，胡兒制駱駝。自傷遲暮眼，喪亂飽經過。兜率知名寺，真如會法堂。江山有巴蜀，棟宇自齊樑。庾信哀雖久，何顒好不忘。白牛車遠近，且欲上慈航。行邁日悄悄，山谷勢多端。雲門轉絕岸，積阻霾天寒。寒硤不可度，我實衣裳單。況當仲冬交，溯沿增波瀾。野人尋煙語，行子傍水餐。此生免荷殳，未敢辭路難。畏途隨長江，渡口下絕岸。差池上舟楫，杳窕入雲漢。天寒荒野外，日暮中流半。我馬向北嘶，山猿飲相喚。水清石礧礧，沙白灘漫漫。迥然洗愁辛，多病一疏散。高壁抵嶔崟，洪濤越凌亂。臨風獨回首，攬轡復三嘆。彝界荒山頂，蕃州積雪邊。築城依白帝，轉粟上青天。蜀將分旗鼓，羌兵助井泉。西戎背和好，殺氣日相纏。辛苦三城戍，長防萬里秋。煙塵侵火井，雨雪閉鬆州。風動將軍幕，天寒使者裘。漫山賊營壘，回首得無憂。子弟猶深入，關城未解圍。蠶崖鐵馬瘦，灌口米船稀。辯士安邊策，元戎決勝威。今朝烏鵲喜，欲報凱歌歸。左綿公館清江濆，海棕一株高入雲。龍鱗犀甲相錯落，蒼稜白皮十抱文。自是眾木亂紛紛，海棕焉知身出群。移栽北辰不可得，時有西域胡僧識。時出碧雞坊，西郊向草堂。市橋官柳細，江路野梅香。傍架齊書帙，看題減藥囊。無人覺來往，疏懶意何長。浩劫因王造，平臺訪古遊。彩雲蕭史駐，文字魯恭留。宮闕通群帝，乾坤到十洲。人傳有笙鶴，時過此山頭。蒼江多風飆，雲雨晝夜飛。茅軒駕巨浪，焉得不低垂。遊子久在外，門戶無人持。高岸尚如谷，何傷浮柱欹。扶顛有勸誡，恐貽識者嗤。既殊大廈傾，可以一木支。臨川視萬里，何必闌檻為。人生感故物，慷慨有餘悲。梅蕊臘前破，梅花年後多。絕知春意好，最奈客愁何。雪樹元同色，江風亦自波。故園不可見，巫岫鬱嵯峨。一室他鄉遠，空林暮景懸。正愁聞塞笛，獨立見江船。巴蜀來多病，荊蠻去幾年。應同王粲宅，留井峴山前。東城抱春岑，江閣鄰石面。崔嵬晨雲白，朝旭射芳甸。雨檻臥花叢，風床展書卷。鉤簾宿鷺起，丸藥流鶯囀。呼婢取酒壺，續兒誦文選。晚交嚴明府，矧此數相見。聞道君牙帳，防秋近赤霄。下臨千雪嶺，卻背五繩橋。海內久戎服，京師今晏朝。犬羊曾爛熳，宮闕尚蕭條。猛將宜嘗膽，龍泉必在腰。黃圖遭汙辱，月窟可焚燒。會取干戈利，無令斥候驕。居然雙捕虜，自是一嫖姚。落日思輕騎，高天憶射鵰。雲臺畫形像，皆為掃氛妖。關內昔分袂，天邊今轉蓬。驅馳不可說，談笑偶然同。道術曾留意，先生早擊蒙。家家迎薊子，處處識壺公。長嘯峨嵋北，潛行玉壘東。有時騎猛虎，虛室使仙童。發少何勞白，顏衰肯更紅。望雲悲轗軻，畢景羨衝融。喪亂形仍役，淒涼信不通。懸旌要路口，倚劍短亭中。永作殊方客，殘生一老翁。相哀骨可換，亦遣馭清風。群橘少生意，雖多亦奚為。惜哉結實小，酸澀如棠梨。剖之盡蠹蟲，採掇爽其宜。紛然不適口，豈只存其皮。蕭蕭半死葉，未忍別故枝。玄冬霜雪積，況乃迴風吹。嘗聞蓬萊殿，羅列瀟湘姿。此物歲不稔，玉食失光輝。寇盜尚憑陵，當君減膳時。汝病是天意，吾諗罪有司。憶昔南海使，奔騰獻荔支。百馬死山谷，到今耆舊悲。岷嶺南蠻北，徐關東海西。此行何日到，送汝萬行啼。絕域惟高枕，清風獨杖藜。危時暫相見，衰白意都迷。風塵暗不開，汝去幾時來。兄弟分離苦，形容老病催。江通一柱觀，日落望鄉臺。客意長東北，齊州安在哉。諸姑今海畔，兩弟亦山東。去傍干戈覓，來看道路通。短衣防戰地，匹馬逐秋風。莫作俱流落，長瞻碣石鴻。荒村建子月，獨樹老夫家。霧裡江船渡，風前徑竹斜。寒魚依密藻，宿鷺起圓沙。蜀酒禁愁得，無錢何處賒。晚景孤村僻，行軍數騎來。交新徒有喜，禮厚愧無才。賞靜憐雲竹，忘歸步月臺。何當看花蕊，欲發照江梅。戎馬交馳際，柴門老病身。把君詩過日，念此別驚神。地闊峨眉晚，天高峴首春。為於耆舊內，試覓姓龐人。出守吾家侄，殊方此日歡。自須遊阮巷，不是怕湖灘。樂助長歌逸，杯饒旅思寬。昔曾如意舞，牽率強為看。眾水會涪萬，瞿塘爭一門。朝宗人共挹，盜賊爾誰尊。孤石隱如馬，高蘿垂飲猿。歸心異波浪，何事即飛翻。浩浩終不息，乃知東極臨。眾流歸海意，萬國奉君心。色借瀟湘闊，聲驅灩澦深。未辭添霧雨，接上遇衣襟。竹裡行廚洗玉盤，花邊立馬簇金鞍。非關使者徵求急，自識將軍禮數寬。百年地闢柴門迥，五月江深草閣寒。看弄漁舟移白日，老農何有罄交歡。軍旅西征僻，風塵戰伐多。猶聞蜀父老，不忘舜謳歌。天險終難立，柴門豈重過。朝朝巫峽水，遠逗錦江波。萬里橋南宅，百花潭北莊。層軒皆面水，老樹飽經霜。雪嶺界天白，錦城曛日黃。惜哉形勝地，回首一茫茫。山行落日下絕壁，西望千山萬山赤。樹枝有鳥亂鳴時，暝色無人獨歸客。馬驚不憂深谷墜，草動只怕長弓射。安得更似開元中，道路即今多擁隔。恍惚寒山暮，逶迤白霧昏。山虛風落石，樓靜月侵門。擊柝可憐子，無衣何處村。時危關百慮，盜賊爾猶存。春宅棄汝去，秋帆催客歸。庭蔬尚在眼，浦浪已吹衣。生理飄蕩拙，有心遲暮違。中原戎馬盛，遠道素書稀。塞雁與時集，檣烏終歲飛。鹿門自此往，永息漢陰機。自胡之反持干戈，天下學士亦奔波。嘆彼幽棲載典籍，蕭然暴露依山阿。青山萬里靜散地，白雨一洗空垂蘿。亂代飄零餘到此，古人成敗子如何。荊揚春冬異風土，巫峽日夜多雲雨。赤葉楓林百舌鳴，黃泥野岸天雞舞。盜賊縱橫甚密邇，形神寂寞甘辛苦。幾時高議排金門，各使蒼生有環堵。漁陽突騎猶精銳，赫赫雍王都節制。猛將飄然恐後時，本朝不入非高計。祿山北築雄武城，舊防敗走歸其營。系書請問燕耆舊，今日何須十萬兵。近聞韋氏妹，迎在漢鍾離。郎伯殊方鎮，京華舊國移。春城回北斗，郢樹發南枝。不見朝正使，啼痕滿面垂。漾舟千山內，日入泊枉渚。我生本飄飄，今覆在何許。石根青楓林，猿鳥聚儔侶。月明遊子靜，畏虎不得語。中夜懷友朋，乾坤此深阻。浩蕩前後間，佳期付荊楚。江渚翻鷗戲，官橋帶柳陰。江飛競渡日，草見蹋春心。已撥形骸累，真為爛漫深。賦詩歌句穩，不免自長吟。夜聞觱篥滄江上，衰年側耳情所向。鄰舟一聽多感傷，塞曲三更欻悲壯。積雪飛霜此夜寒，孤燈急管復風湍。君知天地干戈滿，不見江湖行路難。減米散同舟，路難思共濟。向來雲濤盤，眾力亦不細。呀坑瞥眼過，飛櫓本無蒂。得失瞬息間，致遠宜恐泥。百慮視安危，分明曩賢計。茲理庶可廣，拳拳期勿替。聞道收宗廟，鳴鑾自陝歸。傾都看黃屋，正殿引朱衣。劍外春天遠，巴西敕使稀。念君經世亂，匹馬向王畿。群盜至今日，先朝忝從臣。嘆君能戀主，久客羨歸秦。黃閣長司諫，丹墀有故人。向來論社稷，為話涕沾巾。仙仗離丹極，妖星照玉除。須為下殿走，不可好樓居。暫屈汾陽駕，聊飛燕將書。依然七廟略，更與萬方初。生意甘衰白，天涯正寂寥。忽聞哀痛詔，又下聖明朝。羽翼懷商老，文思憶帝堯。叨逢罪己日，沾灑望青霄。汗馬收宮闕，春城鏟賊壕。賞應歌杕杜，歸及薦櫻桃。雜虜橫戈數，功臣甲第高。萬方頻送喜，無乃聖躬勞。草昧英雄起，謳歌歷數歸。風塵三尺劍，社稷一戎衣。翼亮貞文德，丕承戢武威。聖圖天廣大，宗祀日光輝。陵寢盤空曲，熊羆守翠微。再窺松柏路，還見五雲飛。江頭且系船，為爾獨相憐。雲散灌壇雨，春青彭澤田。頻驚適小國，一擬問高天。別後巴東路，逢人問幾賢。西掖梧桐樹，空留一院陰。艱難歸故里，去住損春心。宮殿青門隔，雲山紫邏深。人生五馬貴，莫受二毛侵。樂極傷頭白，更長愛燭紅。相逢難袞袞，告別莫匆匆。但恐天河落，寧辭酒盞空。明朝牽世務，揮淚各西東。竟日雨冥冥，雙崖洗更青。水花寒落岸，山鳥暮過庭。暖老須燕玉，充飢憶楚萍。胡笳在樓上，哀怨不堪聽。白狗斜臨北，黃牛更在東。峽雲常照夜，江月會兼風。晒藥安垂老，應門試小童。亦知行不逮，苦恨耳多聾。久雨巫山暗，新晴錦繡文。碧知湖外草，紅見海東雲。竟日鶯相和，摩霄鶴數群。野花幹更落，風處急紛紛。啼烏爭引子，鳴鶴不歸林。下食遭泥去，高飛恨久陰。雨聲衝塞盡，日氣射江深。回首周南客，驅馳魏闕心。斷續巫山雨，天河此夜新。若無青嶂月，愁殺白頭人。魍魎移深樹，蝦蟆動半輪。故園當北斗，直指照西秦。並照巫山出，新窺楚水清。羈棲愁裡見，二十四回明。必驗升沉體，如知進退情。不違銀漢落，亦伴玉繩橫。萬里瞿塘峽，春來六上弦。時時開暗室，故故滿青天。爽合風襟靜，高當淚臉懸。南飛有烏鵲，夜久落江邊。清旭楚宮南，霜空萬嶺含。野人時獨往，雲木曉相參。俊鶻無聲過，飢烏下食貪。病身終不動，搖落任江潭。浦帆晨初發，郊扉冷未開。村疏黃葉墜，野靜白鷗來。礎潤休全溼，雲晴欲半回。巫山冬可怪，昨夜有奔雷。伐竹為橋結構同，褰裳不涉往來通。天寒白鶴歸華表，日落青龍見水中。顧我老非題柱客，知君才是濟川功。合歡卻笑千年事，驅石何時到海東。把燭成橋夜，回舟坐客時。天高雲去盡，江迥月來遲。衰謝多扶病，招邀屢有期。異方乘此興，樂罷不無悲。幸因腐草出，敢近太陽飛。未足臨書卷，時能點客衣。隨風隔幔小，帶雨傍林微。十月清霜重，飄零何處歸。清商欲盡奏，奏苦血沾衣。他日傷心極，徵人白骨歸。相逢恐恨過，故作發聲微。不見秋雲動，悲風稍稍飛。行路難如此，登樓望欲迷。身無卻少壯，跡有但羈棲。江水流城郭，春風入鼓鼙。雙雙新燕子，依舊已銜泥。天畔登樓眼，隨春入故園。戰場今始定，移柳更能存。厭蜀交遊冷，思吳勝事繁。應須理舟楫，長嘯下荊門。帶甲滿天地，胡為君遠行。親朋盡一哭，鞍馬去孤城。草木歲月晚，關河霜雪清。別離已昨日，因見古人情。人說南州路，山猿樹樹懸。舉家聞若駭，為寄小如拳。預哂愁胡面，初調見馬鞭。許求聰慧者，童稚捧應癲。隱者柴門內，畦蔬繞舍秋。盈筐承露薤，不待致書求。束比青芻色，圓齊玉箸頭。衰年關鬲冷，味暖並無憂。躋險不自喧，出郊已清目。溪回日氣暖，徑轉山田熟。鳥雀依茅茨，藩籬帶鬆菊。如行武陵暮，欲問桃花宿。有客乘舸自忠州，遣騎安置瀼西頭。古堂本買藉疏豁，借汝遷居停宴遊。雲石熒熒高葉曙，風江颯颯亂帆秋。卻為姻婭過逢地，許坐曾軒數散愁。王室比多難，高官皆武臣。幽燕通使者，嶽牧用詞人。國待賢良急，君當拔擢新。佩刀成氣象，行蓋出風塵。戰伐乾坤破，瘡痍府庫貧。眾僚宜潔白，萬役但平均。霄漢瞻佳士，泥途任此身。秋天正搖落，回首大江濱。天邊老人歸未得，日暮東臨大江哭。隴右河源不種田，胡騎羌兵入巴蜀。洪濤滔天風拔木，前飛禿鶖後鴻鵠。九度附書向洛陽，十年骨肉無訊息。田舍清江曲，柴門古道旁。草深迷市井，地僻懶衣裳。櫸柳枝枝弱，枇杷樹樹香。鸕鶿西日照，晒翅滿魚梁。苦憶荊州醉司馬，謫官樽俎定常開。九江日落醒何處，一柱觀頭眠幾回。可憐懷抱向人盡，欲問平安無使來。故憑錦水將雙淚，好過瞿塘灩澦堆。避暑雲安縣，秋風早下來。暫留魚復浦，同過楚王臺。猿鳥千崖窄，江湖萬里開。竹枝歌未好，畫舸莫遲迴。行李千金贈，衣冠八尺身。飛騰知有策，意度不無神。班秩兼通貴，公侯出異人。玄成負文彩，世業豈沉淪。寵渥徵黃漸，權宜借寇頻。湖南安背水，峽內憶行春。王室仍多故，蒼生倚大臣。還將徐孺子，處處待高人。落景下高堂，進舟泛回溪。誰謂築居小，未盡喬木西。遠郊信荒僻，秋色有餘悽。練練峰上雪，纖纖雲表霓。童戲左右岸，罟弋畢提攜。翻倒荷芰亂，指揮徑路迷。得魚已割鱗，採藕不洗泥。人情逐鮮美，物賤事已睽。吾村靄暝姿，異舍雞亦棲。蕭條欲何適，出處無可齊。衣上見新月，霜中登故畦。濁醪自初熟，東城多鼓鼙。汝啼吾手戰，吾笑汝身長。處處逢正月，迢迢滯遠方。飄零還柏酒，衰病只藜床。訓喻青衿子，名慚白首郎。賦詩猶落筆，獻壽更稱觴。不見江東弟，高歌淚數行。江雨颯長夏，府中有餘清。我公會賓客，肅肅有異聲。初筵閱軍裝，羅列照廣庭。庭空六馬入，駊騀揚旗旌。回回偃飛蓋，熠熠迸流星。來纏風飆急，去擘山嶽傾。材歸俯身盡，妙取略地平。虹霓就掌握，舒捲隨人輕。三州陷犬戎，但見西嶺青。公來練猛士，欲奪天邊城。此堂不易升，庸蜀日已寧。吾徒且加餐，休適蠻與荊。近聞寬法離新州，想見懷歸尚百憂。逐客雖皆萬里去，悲君已是十年流。干戈況復塵隨眼，鬢髮還應雪滿頭。玉壘題書心緒亂，何時更得曲江遊。星坼臺衡地，曾為人所憐。公侯終必復，經術昔相傳。食德見從事，克家何妙年。一毛生鳳穴，三尺獻龍泉。赤壁浮春暮，姑蘇落海邊。客間頭最白，惆悵此離筵。有柏生崇岡，童童狀車蓋。偃蹙龍虎姿，主當風雲會。神明依正直，故老多再拜。豈知千年根，中路顏色壞。出非不得地，蟠據亦高大。歲寒忽無憑，日夜柯葉改。丹鳳領九雛，哀鳴翔其外。鴟鴞志意滿，養子穿穴內。客從何鄉來，佇立久籲怪。靜求元精理，浩蕩難倚賴。衛幕銜恩重，潘輿送喜頻。濟時瞻上將，錫號戴慈親。富貴當如此，尊榮邁等倫。郡依封土舊，國與大名新。紫誥鸞回紙，清朝燕賀人。遠傳冬筍味，更覺綵衣春。奕葉班姑史，芬芳孟母鄰。義方兼有訓，詞翰兩如神。委曲承顏體，鶱飛報主身。可憐忠與孝，雙美畫騏驎。漢時長安雪一丈，牛馬毛寒縮如蝟。楚江巫峽冰入懷，虎豹哀號又堪記。秦城老翁荊揚客，慣習炎蒸歲絺綌。玄冥祝融氣或交，手持白羽未敢釋。去年白帝雪在山，今年白帝雪在地。凍埋蛟龍南浦縮，寒刮肌膚北風利。楚人四時皆麻衣，楚天萬里無晶輝。三足之烏足恐斷，羲和送將何所歸。席謙不見近彈棋，畢曜仍傳舊小詩。玉局他年無限笑，白楊今日幾人悲。鄭公粉繪隨長夜，曹霸丹青已白頭。天下何曾有山水，人間不解重驊騮。花鴨無泥滓，階前每緩行。羽毛知獨立，黑白太分明。不覺群心妒，休牽眾眼驚。稻粱沾汝在，作意莫先鳴。南雪不到地，青崖沾未消。微微向日薄，脈脈去人遙。冬熱鴛鴦病，峽深豺虎驕。愁邊有江水，焉得北之朝。江國逾千里，山城僅百層。岸風翻夕浪，舟雪灑寒燈。留滯才難盡，艱危氣益增。圖南未可料，變化有鯤鵬。石城除擊柝，鐵鎖欲開關。鼓角悲荒塞，星河落曙山。巴人常小梗，蜀使動無還。垂老孤帆色，飄飄犯百蠻。軍吏回官燭，舟人自楚歌。寒沙蒙薄霧，落月去清波。壯惜身名晚，衰慚應接多。歸朝日簪笏，筋力定如何。聞說江山好，憐君吏隱兼。寵行舟遠泛，怯別酒頻添。推薦非承乏，操持必去嫌。他時如按縣，不得慢陶潛。江柳非時發，江花冷色頻。地偏應有瘴，臘近已含春。失學從愚子，無家住老身。不知西閣意，肯別定留人。西閣從人別，人今亦故亭。江雲飄素練，石壁斷空青。滄海先迎日，銀河倒列星。平生耽勝事，籲駭始初經。九日應愁思，經時冒險艱。不眠持漢節，何路出巴山。小驛香醪嫩，重巖細菊斑。遙知簇鞍馬，回首白雲間。水闊蒼梧野，天高白帝秋。途窮那免哭，身老不禁愁。大府才能會，諸公德業優。北歸衝雨雪，誰憫敝貂裘。朔風吹桂水，朔雪夜紛紛。暗度南樓月，寒深北渚雲。燭斜初近見，舟重竟無聞。不識山陰道，聽雞更憶君。飄飄蘇季子，六印佩何遲。早作諸侯客，兼工古體詩。爾賢埋照久，餘病長年悲。盧綰須徵日，樓蘭要斬時。歲陽初盛動，王化久磷緇。為入蒼梧廟，看雲哭九疑。方冬合沓玄陰塞，昨日晚晴今日黑。萬里飛蓬映天過，孤城樹羽揚風直。江濤簸岸黃沙走，雲雪埋山蒼兕吼。君不見夔子之國杜陵翁，牙齒半落左耳聾。吾舅政如此，古人誰復過。碧山晴又溼，白水雨偏多。精禱既不昧，歡娛將謂何。湯年旱頗甚，今日醉絃歌。嵯峨白帝城東西，南有龍湫北虎溪。吾孫騎曹不騎馬，業學屍鄉多養雞。龐公隱時盡室去，武陵春樹他人迷。與汝林居未相失，近身藥裹酒長攜。牧豎樵童亦無賴，莫令斬斷青雲梯。秋水清無底，蕭然靜客心。椽曹乘逸興，鞍馬到荒林。能吏逢聊璧，華筵直一金。晚來橫吹好，泓下亦龍吟。好去張公子，通家別恨添。兩行秦樹直，萬點蜀山尖。御史新驄馬，參軍舊紫髯。皇華吾善處，於汝定無嫌。君不見瀟湘之山衡山高，山巔朱鳳聲嗷嗷。側身長顧求其群，翅垂口噤心甚勞。下愍百鳥在羅網，黃雀最小猶難逃。願分竹實及螻蟻，盡使鴟梟相怒號。昭代將垂白，途窮乃叫閽。氣衝星象表，詞感帝王尊。天老書題目，春官驗討論。倚風遺鶂路，隨水到龍門。竟與蛟螭雜，空聞燕雀喧。青冥猶契闊，陵厲不飛翻。儒術誠難起，家聲庶已存。故山多藥物，勝概憶桃源。欲整還鄉旆，長懷禁掖垣。謬稱三賦在，難述二公恩。窮冬急風水，逆浪開帆難。士子甘旨闕，不知道里寒。有求彼樂土，南適小長安。到我舟楫去，覺君衣裳單。素聞趙公節，兼盡賓主歡。已結門廬望，無令霜雪殘。老夫纜亦解，脫粟朝未餐。飄蕩兵甲際，幾時懷抱寬。漢陽頗寧靜，峴首試考槃。當念著白帽，采薇青雲端。五十頭白翁，南北逃世難。疏布纏枯骨，奔走苦不暖。已衰病方入，四海一塗炭。乾坤萬里內，莫見容身畔。妻孥復隨我，回首共悲嘆。故國莽丘墟，鄰里各分散。歸路從此迷，涕盡湘江岸。綴席茱萸好，浮舟菡萏衰。季秋時欲半，九日意兼悲。江水清源曲，荊門此路疑。晚來高興盡，搖盪菊花期。別君誰暖眼，將老病纏身。出涕同斜日，臨風看去塵。商歌還入夜，巴俗自為鄰。尚愧微軀在，遙聞盛禮新。山東群盜散，闕下受降頻。諸將歸應盡，題書報旅人。洞房環佩冷，玉殿起秋風。秦地應新月，龍池滿舊宮。系舟今夜遠，清漏往時同。萬里黃山北，園陵白露中。參錯雲石稠，坡陀風濤壯。晚洲適知名，秀色固異狀。棹經垂猿把，身在度鳥上。擺浪散帙妨，危沙折花當。羈離暫愉悅，羸老反惆悵。中原未解兵，吾得終疏放。掖垣竹埤梧十尋，洞門對霤常陰陰。落花遊絲白日靜，鳴鳩乳燕青春深。腐儒衰晚謬通籍，退食遲迴違寸心。袞職曾無一字補，許身愧比雙南金。冠冕通南極，文章落上臺。詔從三殿去，碑到百蠻開。野館濃花發，春帆細雨來。不知滄海上，天遣幾時回。收帆下急水，卷幔逐回灘。江市戎戎暗，山雲淰淰寒。村荒無徑入，獨鳥怪人看。已泊城樓底，何曾夜色闌。壯心久零落，白首寄人間。天下兵常鬥，江東客未還。窮猿號雨雪，老馬怯關山。武德開元際，蒼生豈重攀。窈窕清禁闥，罷朝歸不同。君隨丞相後，我往日華東。冉冉柳枝碧，娟娟花蕊紅。故人得佳句，獨贈白頭翁。南極青山眾，西江白谷分。古城疏落木，荒戍密寒雲。歲月蛇常見，風飆虎或聞。近身皆鳥道，殊俗自人群。睥睨登哀柝，矛弧照夕曛。亂離多醉尉，愁殺李將軍。高堂見生鶻，颯爽動秋骨。初驚無拘攣，何得立突兀。乃知畫師妙，功刮造化窟。寫作神駿姿，充君眼中物。烏鵲滿樛枝，軒然恐其出。側腦看青霄，寧為眾禽沒。長翮如刀劍，人寰可超越。乾坤空崢嶸，粉墨且蕭瑟。緬思雲沙際，自有煙霧質。吾今意何傷，顧步獨紆鬱。寄語楊員外，山寒少茯苓。歸來稍暄暖，當為劚青冥。翻動神仙窟，封題鳥獸形。兼將老藤杖，扶汝醉初醒。雨聲傳兩夜，寒事颯高秋。挈帶看朱紱，開箱睹黑裘。世情只益睡，盜賊敢忘憂。鬆菊新沾洗，茅齋慰遠遊。涼氣晚蕭蕭，江雲亂眼飄。風鴛藏近渚，雨燕集深條。黃綺終辭漢，巢由不見堯。草堂樽酒在，幸得過清朝。野橋齊度馬，秋望轉悠哉。竹覆青城合，江從灌口來。入村樵徑引，嘗果慄皺開。落盡高天日，幽人未遣回。元戎小隊出郊坰，問柳尋花到野亭。川合東西瞻使節，地分南北任流萍。扁舟不獨如張翰，白帽還應似管寧。寂寞江天雲霧裡，何人道有少微星。束薪已零落，瓠葉轉蕭疏。幸結白花了，寧辭青蔓除。秋蟲聲不去，暮雀意何如。寒事今牢落，人生亦有初。秋蔬擁霜露，豈敢惜凋殘。暮景數枝葉，天風吹汝寒。綠沾泥滓盡，香與歲時闌。生意春如昨，悲君白玉盤。牛頭見鶴林，梯逕繞幽深。春色浮山外，天河宿殿陰。傳燈無白日，布地有黃金。休作狂歌老，回看不住心。上客回空騎，佳人滿近船。江清歌扇底，野曠舞衣前。玉袖凌風並，金壺隱浪偏。競將明媚色，偷眼豔陽天。白日移歌袖，清霄近笛床。翠眉縈度曲，雲鬢儼分行。立馬千山暮，回舟一水香。使君自有婦，莫學野鴛鴦。路出雙林外，亭窺萬井中。江城孤照日，山谷遠含風。兵革身將老，關河信不通。猶殘數行淚，忍對百花叢。明公壯年值時危，經濟實藉英雄姿。國之社稷今若是，武定禍亂非公誰。鳳翔千官且飽飯，衣馬不復能輕肥。青袍朝士最困者，白頭拾遺徒步歸。人生交契無老少，論交何必先同調。妻子山中哭向天，須公櫪上追風驃。寺下春江深不流，山腰官閣迥添愁。含風翠壁孤雲細，背日丹楓萬木稠。小院迴廊春寂寂，浴鳧飛鷺晚悠悠。諸天合在藤蘿外，昏黑應須到上頭。雪飛玉立盡清秋，不惜奇毛恣遠遊。在野只教心力破，千人何事網羅求。一生自獵知無敵，百中爭能恥下韝。鵬礙九天須卻避，兔藏三穴莫深憂。黑鷹不省人間有，度海疑從北極來。正翮摶風超紫塞，立冬幾夜宿陽臺。虞羅自各虛施巧，春雁同歸必見猜。萬里寒空只一日，金眸玉爪不凡材。漢北豺狼滿，巴西道路難。血埋諸將甲，骨斷使臣鞍。牢落新燒棧，蒼茫舊築壇。深懷喻蜀意，慟哭望王官。碧山學士焚銀魚，白馬卻走身巖居。古人已用三冬足，年少今開萬卷餘。晴雲滿戶團傾蓋，秋水浮階溜決渠。富貴必從勤苦得，男兒須讀五車書。叔父朱門貴，郎君玉樹高。山居精典籍，文雅涉風騷。江漢終吾老，雲林得爾曹。哀弦繞白雪，未與俗人操。野屋流寒水，山籬帶薄雲。靜應連虎穴，喧已去人群。筆架沾窗雨，書籤映隙曛。蕭蕭千里足，個個五花文。聞道花門將，論功未盡歸。自從收帝裡，誰復總戎機。蜂蠆終懷毒，雷霆可震威。莫令鞭血地，再溼漢臣衣。江城秋日落，山鬼閉門中。行李淹吾舅，誅茅問老翁。赤眉猶世亂，青眼只途窮。傳語桃源客，人今出處同。使君意氣凌青霄，憶昨歡娛常見招。細馬時鳴金騕褭，佳人屢出董嬌饒。東流江水西飛燕，可惜春光不相見。願攜王趙兩紅顏，再騁肌膚如素練。通泉百里近梓州，請公一來開我愁。舞處重看花滿面，尊前還有錦纏頭。前者途中一相見，人事經年記君面。後生相動何寂寥，君有長才不貧賤。君今起柁春江流，餘亦沙邊具小舟。幸為達書賢府主，江花未盡會江樓。送客蒼溪縣，山寒雨不開。直愁騎馬滑，故作泛舟回。青惜峰巒過，黃知橘柚來。江流大自在，坐穩興悠哉。黃雀飽野粟，群飛動荊榛。今君抱何恨，寂寞向時人。老驥倦驤首，蒼鷹愁易馴。高賢世未識，固合嬰飢貧。國步初返正，乾坤尚風塵。悲歌鬢髮白，遠赴湘吳春。我戀岷下芋，君思千里蓴。生離與死別，自古鼻酸辛。野日荒荒白，春流泯泯清。渚蒲隨地有，村徑逐門成。只作披衣慣，常從漉酒生。眼前無俗物，多病也身輕。江皋已仲春，花下復清晨。仰面貪看鳥，回頭錯應人。讀書難字過，對酒滿壺頻。近識峨眉老，知予懶是真。我有陰江竹，能令朱夏寒。陰通積水內，高入浮雲端。甚疑鬼物憑，不顧翦伐殘。東偏若面勢，戶牖永可安。愛惜已六載，茲晨去千竿。蕭蕭見白日，洶洶開奔湍。度堂匪華麗，養拙異考槃。草茅雖薙葺，衰疾方少寬。洗然順所適，此足代加餐。寂無斤斧響，庶遂憩息歡。草有害於人，曾何生阻修。其毒甚蜂蠆，其多彌道周。清晨步前林，江色未散憂。芒刺在我眼，焉能待高秋。霜露一沾凝，蕙葉亦難留。荷鋤先童稚，日入仍討求。轉致水中央，豈無雙釣舟。頑根易滋蔓，敢使依舊丘。自茲藩籬曠，更覺松竹幽。芟夷不可闕，疾惡信如讎。沙帽隨鷗鳥，扁舟系此亭。江湖深更白，松竹遠微青。一柱全應近，高唐莫再經。今宵南極外，甘作老人星。老年常道路，遲日復山川。白屋花開裡，孤城麥秀邊。濟江元自闊，下水不勞牽。風蝶勤依槳，春鷗懶避船。王門高德業，幕府盛才賢。行色兼多病，蒼茫泛愛前。平公今詩伯，秀髮吾所羨。奉使三峽中，長嘯得石研。巨璞禹鑿餘，異狀君獨見。其滑乃波濤，其光或雷電。聯坳各盡墨，多水遞隱現。揮灑容數人，十手可對面。比公頭上冠，貞質未為賤。當公賦佳句，況得終清宴。公含起草姿，不遠明光殿。致於丹青地，知汝隨顧眄。故人南郡去，去索作碑錢。本賣文為活，翻令室倒懸。荊扉深蔓草，土銼冷疏煙。老罷休無賴，歸來省醉眠。嗚呼房魏不復見，秦王學士時難羨。青衿胄子困泥塗，白馬將軍若雷電。千載少似朱雲人，至今折檻空嶙峋。婁公不語宋公語，尚憶先皇容直臣。分手開元末，連年絕尺書。江山且相見，戎馬未安居。劍外官人冷，關中驛騎疏。輕舟下吳會，主簿意何如。此老已雲歿，鄰人嗟亦休。竟無宣室召，徒有茂陵求。妻子寄他食，園林非昔遊。空餘繐帷在，淅淅野風秋。燕入非旁舍，鷗歸只故池。斷橋無復板，臥柳自生枝。遂有山陽作，多慚鮑叔知。素交零落盡，白首淚雙垂。葉縣郎官宰，周南太史公。神仙才有數，流落意無窮。驥病思偏秣，鷹愁怕苦籠。看君用高義，恥與萬人同。雨映行宮辱贈詩，元戎肯赴野人期。江邊老病雖無力，強擬晴天理釣絲。何日雨晴雲出溪，白沙青石先無泥。只須伐竹開荒徑，倚杖穿花聽馬嘶。驟雨清秋夜，金波耿玉繩。天河元自白，江浦向來澄。映物連珠斷，緣空一鏡升。餘光隱更漏，況乃露華凝。江月辭風纜，江星別霧船。雞鳴還曙色，鷺浴自清川。歷歷竟誰種，悠悠何處圓。客愁殊未已，他夕始相鮮。素幔隨流水，歸舟返舊京。老親如宿昔，部曲異平生。風送蛟龍雨，天長驃騎營。一哀三峽暮，遺後見君情。野曠呂蒙營，江深劉備城。寒天催日短，風浪與雲平。灑落君臣契，飛騰戰伐名。維舟倚前浦，長嘯一含情。遠聞房太守，歸葬陸渾山。一德興王后，孤魂久客間。孔明多故事，安石竟崇班。他日嘉陵涕，仍沾楚水還。丹旐飛飛日，初傳發閬州。風塵終不解，江漢忽同流。劍動新身匣，書歸故國樓。盡哀知有處，為客恐長休。日臨公館靜，畫滿地圖雄。劍閣星橋北，鬆州雪嶺東。華夷山不斷，吳蜀水相通。興與煙霞會，清樽幸不空。老病巫山裡，稽留楚客中。藥殘他日裹，花發去年叢。夜足沾沙雨，春多逆水風。合分雙賜筆，猶作一飄蓬。南楚青春異，暄寒早早分。無名江上草，隨意嶺頭雲。正月蜂相見，非時鳥共聞。杖藜妨躍馬，不是故離群。白水青山空復春，徵君晚節傍風塵。楚妃堂上色殊眾，海鶴階前鳴向人。萬事糾紛猶絕粒，一官羈絆實藏身。開州入夏知涼冷，不似雲安毒熱新。向晚波微綠，連空岸腳（一作卻）青。日兼春有暮，愁與醉無醒。漂泊猶杯酒，踟躕此驛亭。相看萬里外，同是一浮萍。相見各頭白，其如離別何。幾年一會面，今日復悲歌。少壯樂難得，歲寒心匪他。氣纏霜匣滿，冰置玉壺多。遭亂實漂泊，濟時曾琢磨。形容吾校老，膽力爾誰過。秋晚嶽增翠，風高湖湧波。鶱騰訪知己，淮海莫蹉跎。不見祕書心若失，及見祕書失心疾。安為動主理信然，我獨覺子神充實。重聞西方止觀經，老身古寺風泠泠。妻兒待我且歸去，他日杖藜來細聽。岑寂雙甘樹，婆娑一院香。交柯低几杖，垂實礙衣裳。滿歲如鬆碧，同時待菊黃。幾回沾葉露，乘月坐胡床。病枕依茅棟，荒鉏淨果林。背堂資僻遠，在野興清深。山雉防求敵，江猿應獨吟。洩雲高不去，隱几亦無心。眾壑生寒早，長林卷霧齊。青蟲懸就日，朱果落封泥。薄俗防人面，全身學馬蹄。吟詩坐回首，隨意葛巾低。籬弱門何向，沙虛岸只摧。日斜魚更食，客散鳥還來。寒水光難定，秋山響易哀。天涯稍曛黑，倚杖更裴回。抱疾漂萍老，防邊舊谷屯。春農親異俗，歲月在衡門。青女霜楓重，黃牛峽水喧。泥留虎鬥跡，月掛客愁村。喬木澄稀影，輕雲倚細根。數驚聞雀噪，暫睡想猿蹲。日轉東方白，風來北斗昏。天寒不成寢，無夢寄歸魂。有客傳河尹，逢人問孔融。青囊仍隱逸，章甫尚西東。鼎食分門戶，詞場繼國風。尊榮瞻地絕，疏放憶途窮。濁酒尋陶令，丹砂訪葛洪。江湖漂短褐，霜雪滿飛蓬。牢落乾坤大，周流道術空。謬慚知薊子，真怯笑揚雄。盤錯神明懼，謳歌德義豐。屍鄉餘土室，難說祝雞翁。避地歲時晚，竄身筋骨勞。詩書遂牆壁，奴僕且旌旄。行在僅聞信，此生隨所遭。神堯舊天下，會見出腥臊。鄉里衣冠不乏賢，杜陵韋曲未央前。爾家最近魁三象，時論同歸尺五天。北走關山開雨雪，南遊花柳塞雲煙。洞庭春色悲公子，鰕菜忘歸范蠡船。向晚波微綠，連空岸腳青。日兼春有暮，愁與醉無醒。漂泊猶杯酒，躊躇此驛亭。相看萬里外，同是一浮萍。巴山遇中使，雲自峽城來。盜賊還奔突，乘輿恐未回。天寒邵伯樹，地闊望仙台。狼狽風塵裡，群臣安在哉。紫萼扶千蕊，黃鬚照萬花。忽疑行暮雨，何事入朝霞。恐是潘安縣，堪留衛玠車。深知好顏色，莫作委泥沙。只道梅花發，那知柳亦新。枝枝總到地，葉葉自開春。紫燕時翻翼，黃鸝不露身。漢南應老盡，霸上遠愁人。塵滿萊蕪甑，堂橫單父琴。人皆知飲水，公輩不偷金。樑獄書因上，秦臺鏡欲臨。獨醒時所嫉，群小謗能深。即出黃沙在，何須白髮侵。使君傳舊德，已見直繩心。提封漢天下，萬國尚同心。借問懸車守，何如儉德臨。時徵俊乂入，草竊犬羊侵。願戒兵猶火，恩加四海深。廣文到官舍，繫馬堂階下。醉則騎馬歸，頗遭官長罵。才名四十年，坐客寒無氈。賴有蘇司業，時時與酒錢。中允聲名久，如今契闊深。共傳收庾信，不比得陳琳。一病緣明主，三年獨此心。窮愁應有作，試誦白頭吟。林僻來人少，山長去鳥微。高秋收畫扇，久客掩荊扉。懶慢頭時櫛，艱難帶減圍。將軍猶汗馬，天子尚戎衣。白蔣風飆脆，殷檉曉夜稀。何年減豺虎，似有故園歸。安穩高詹事，兵戈久索居。時來如宦達，歲晚莫情疏。天上多鴻雁，池中足鯉魚。相看過半百，不寄一行書。朝野歡娛後，乾坤震盪中。相隨萬里日，總作白頭翁。歲晚仍分袂，江邊更轉蓬。勿雲俱異域，飲啄幾回同。日下四山陰，山庭嵐氣侵。牛羊歸徑險，鳥雀聚枝深。正枕當星劍，收書動玉琴。半扉開燭影，欲掩見清砧。久客宜旋旆，興王未息戈。蜀星陰見少，江雨夜聞多。百萬傳深入，寰區望匪它。司徒下燕趙，收取舊山河。聞道幷州鎮，尚書訓士齊。幾時通薊北，當日報關西。戀闕丹心破，沾衣皓首啼。老魂招不得，歸路恐長迷。一昨陪錫杖，卜鄰南山幽。年侵腰腳衰，未便陰崖秋。重岡北面起，竟日陽光留。茅屋買兼土，斯焉心所求。近聞西枝西，有谷杉黍稠。亭午頗和暖，石田又足收。當期塞雨幹，宿昔齒疾瘳。裴回虎穴上，面勢龍泓頭。柴荊具茶茗，徑路通林丘。與子成二老，來往亦風流。杖藜尋晚巷，炙背近牆暄。人見幽居僻，吾知拙養尊。朝廷問府主，耕稼學山村。歸翼飛棲定，寒燈亦閉門。鄉關胡騎遠，宇宙蜀城偏。忽得炎州信，遙從月峽傳。雲深驃騎幕，夜隔孝廉船。卻寄雙愁眼，相思淚點懸。春日清江岸，千甘二頃園。青雲羞葉密，白雪避花繁。結子隨邊使，開筒近至尊。後於桃李熟，終得獻金門。塞外苦厭山，南行道彌惡。岡巒相經亙，雲水氣參錯。林迥硤角來，天窄壁面削。溪西五里石，奮怒向我落。仰看日車側，俯恐坤軸弱。魑魅嘯有風，霜霰浩漠漠。昨憶逾隴阪，高秋視吳嶽。東笑蓮華卑，北知崆峒薄。超然侔壯觀，已謂殷寥廓。突兀猶趁人，及茲嘆冥莫。惟天有設險，劍門天下壯。連山抱西南，石角皆北向。兩崖崇墉倚，刻畫城郭狀。一夫怒臨關，百萬未可傍。珠玉走中原，岷峨氣悽愴。三皇五帝前，雞犬各相放。后王尚柔遠，職貢道已喪。至今英雄人，高視見霸王。併吞與割據，極力不相讓。吾將罪真宰，意欲鏟疊嶂。恐此復偶然，臨風默惆悵。城晚通雲霧，亭深到芰荷。吏人橋外少，秋水席邊多。近屬淮王至，高門薊子過。荊州愛山簡，吾醉亦長歌。蘭若山高處，煙霞嶂幾重。凍泉依細石，晴雪落長鬆。問法看詩忘，觀身向酒慵。未能割妻子，卜宅近前峰。青帘白舫益州來，巫峽秋濤天地回。石出倒聽楓葉下，櫓搖背指菊花開。貪趨相府今晨發，恐失佳期後命催。南極一星朝北斗，五雲多處是三臺。楩楠枯崢嶸，鄉黨皆莫記。不知幾百歲，慘慘無生意。上枝摩皇天，下根蟠厚地。巨圍雷霆坼，萬孔蟲蟻萃。凍雨落流膠，衝風奪佳氣。白鵠遂不來，天雞為愁思。猶含棟樑具，無復霄漢志。良工古昔少，識者出涕淚。種榆水中央，成長何容易。截承金露盤，嫋嫋不自畏。離筵罷多酒，起地發寒塘。回首中丞座，馳箋異姓王。燕辭楓樹日，雁度麥城霜。空醉山翁酒，遙憐似葛強。君不見秦時蜀太守，刻石立作三犀牛。自古雖有厭勝法，天生江水向東流。蜀人矜誇一千載，泛溢不近張儀樓。今年灌口損戶口，此事或恐為神羞。終藉堤防出眾力，高擁木石當清秋。先王作法皆正道，鬼怪何得參人謀。嗟爾三犀不經濟，缺訛只與長川逝。但見元氣常調和，自免洪濤恣凋瘵。安得壯士提天綱，再平水土犀奔茫。棕拂且薄陋，豈知身效能。不堪代白羽，有足除蒼蠅。熒熒金錯刀，擢擢朱絲繩。非獨顏色好，亦用顧盼稱。吾老抱疾病，家貧臥炎蒸。咂膚倦撲滅，賴爾甘服膺。物微世競棄，義在誰肯徵。三歲清秋至，未敢闕緘藤。蒼生未蘇息，胡馬半乾坤。議在雲臺上，誰扶黃屋尊。建都分魏闕，下韶闢荊門。恐失東人望，其如西極存。時危當雪恥，計大豈輕論。雖倚三階正，終愁萬國翻。牽裾恨不死，漏網荷殊恩。永負漢庭哭，遙憐湘水魂。窮冬客江劍，隨事有田園。風斷青蒲節，霜埋翠竹根。衣冠空穰穰，關輔久昏昏。願枉長安日，光輝照北原。江浦寒鷗戲，無他亦自饒。卻思翻玉羽，隨意點春苗。雪暗還須浴，風生一任飄。幾群滄海上，清影日蕭蕭。自平宮中呂太一，收珠南海千餘日。近供生犀翡翠稀，復恐徵戎干戈密。蠻溪豪族小動搖，世封刺史非時朝。蓬萊殿前諸主將，才如伏波不得驕。巴蜀愁誰語，吳門興杳然。九江春草外，三峽暮帆前。厭就成都卜，休為吏部眠。蓬萊如可到，衰白問群仙。白小群分命，天然二寸魚。細微沾水族，風俗當園蔬。入肆銀花亂，傾箱雪片虛。生成猶拾卵，盡取義何如。永與清溪別，蒙將玉饌俱。無才逐仙隱，不敢恨庖廚。亂世輕全物，微聲及禍樞。衣冠兼盜賊，饕餮用斯須。楚岸行將老，巫山坐復春。病多猶是客，謀拙竟何人。閶闔開黃道，衣冠拜紫宸。榮光懸日月，賜與出金銀。愁寂鴛行斷，參差虎穴鄰。西江元下蜀，北斗故臨秦。散地逾高枕，生涯脫要津。天邊梅柳樹，相見幾回新。暮倚高樓對雪峰，僧來不語自鳴鐘。孤城返照紅將斂，近市浮煙翠且重。多病獨愁常闃寂，故人相見未從容。知君苦思緣詩瘦，大向交遊萬事慵。自汝到荊府，書來數喚吾。頌椒添諷詠，禁火卜歡娛。舟楫因人動，形骸用杖扶。天旋夔子國，春近岳陽湖。發日排南喜，傷神散北籲。飛鳴還接翅，行序密銜蘆。俗薄江山好，時危草木蘇。馮唐雖晚達，終覬在皇都。禁臠去東床，趨庭赴北堂。風波空遠涉，琴瑟幾虛張。渥水出騏驥，崑山生鳳凰。兩家誠款款，中道許蒼蒼。頗謂秦晉匹，從來王謝郎。青春動才調，白首缺輝光。玉潤終孤立，珠明得暗藏。餘寒折花卉，恨別滿江鄉。南國晝多霧，北風天正寒。路危行木杪，身遠宿雲端。山鬼吹燈滅，廚人語夜闌。雞鳴問前館，世亂敢求安。鬢毛垂領白，花蕊亞枝紅。欹倒衰年廢，招尋令節同。薄衣臨積水，吹面受和風。有喜留攀桂，無勞問轉蓬。近聞犬戎遠遁逃，牧馬不敢侵臨洮。渭水逶迤白日淨，隴山蕭瑟秋雲高。崆峒五原亦無事，北庭數有關中使。似聞贊普更求親，舅甥和好應難棄。甲子西南異，冬來只薄寒。江云何夜盡，蜀雨幾時幹。行李須相問，窮愁豈有寬。君聽鴻雁響，恐致稻粱難。幕府秋風日夜清，澹雲疏雨過高城。葉心朱實看時落，階面青苔先自生。復有樓臺銜暮景，不勞鐘鼓報新晴。浣花溪裡花饒笑，肯信吾兼吏隱名。南紀巫廬瘴不絕，太古已來無尺雪。蠻夷長老怨苦寒，崑崙天關凍應折。玄猿口噤不能嘯，白鵠翅垂眼流血，安得春泥補地裂。晚來江門失大木，猛風中夜吹白屋。天兵斷斬青海戎，殺氣南行動坤軸，不爾苦寒何太酷。巴東之峽生凌凘，彼蒼回軒人得知。把燭橋成夜，回舟客坐時。天高雲去盡，江迥月來遲。衰謝多扶病，招邀屢有期。異方乘此興，樂罷不無悲？寒花開已盡，菊蕊獨盈枝。舊摘人頻異，輕香酒暫隨。地偏初衣夾，山擁更登危。萬國皆戎馬，酣歌淚欲垂。野興每難盡，江樓延賞心。歸朝送使節，落景惜登臨。稍稍煙集渚，微微風動襟。重船依淺瀨，輕鳥度層陰。檻峻背幽谷，窗虛交茂林。燈光散遠近，月彩靜高深。城擁朝來客，天橫醉後參。窮途衰謝意，苦調短長吟。此會共能幾，諸孫賢至今。不勞朱戶閉，自待白河沉。伏枕雲安縣，遷居白帝城。春知催柳別，江與放船清。農事聞人說，山光見鳥情。禹功饒斷石，且就土微平。城暗更籌急，樓高雨雪微。稍通綃幕霽，遠帶玉繩稀。門鵲晨光起，牆烏宿處飛。寒江流甚細，有意待人歸。養拙江湖外，朝廷記憶疏。深慚長者轍，重得故人書。白髮絲難理，新詩錦不如。雖無南去雁，看取北來魚。卜居赤甲遷居新，兩見巫山楚水春。炙背可以獻天子，美芹由來知野人。荊州鄭薛寄書近，蜀客郗岑非我鄰。笑接郎中評事飲，病從深酌道吾真。選曹分五嶺，使者歷三湘。才美膺推薦，君行佐紀綱。佳聲斯共遠，雅節在周防。明白山濤鑑，嫌疑陸賈裝。故人湖外少，春日嶺南長。憑報韶州牧，新詩昨寄將。往別郇瑕地，於今四十年。來簪御府筆，故泊洞庭船。詩憶傷心處，春深把臂前。南瞻按百越，黃帽待君偏。才微歲老尚虛名，臥病江湖春復生。藥裹關心詩總廢，花枝照眼句還成。只同燕石能星隕，自得隋珠覺夜明。喬口橘洲風浪促，系帆何惜片時程。斧鉞下青冥，樓船過洞庭。北風隨爽氣，南鬥避文星。日月籠中鳥，乾坤水上萍。王孫丈人行，垂老見飄零。第二百三十四卷掛帆早發劉郎浦，疾風颯颯昏亭午。舟中無日不沙塵，岸上空村盡豺虎。十日北風風未回，客行歲晚晚相催。白頭厭伴漁人宿，黃帽青鞋歸去來。天池馬不到，嵐壁鳥才通。百頃青雲杪，層波白石中。鬱紆騰秀氣，蕭瑟浸寒空。直對巫山出，兼疑夏禹功。魚龍開闢有，菱芡古今同。聞道奔雷黑，初看浴日紅。飄零神女雨，斷續楚王風。欲問支機石，如臨獻寶宮。九秋驚雁序，萬里狎漁翁。更是無人處，誅茅任薄躬。群盜至今日，先朝忝從臣。嘆君能戀主，久客羨歸秦。黃閣長司諫，丹墀有故人。向來論社稷，為話涕沾巾。亂離知又甚，訊息苦難真。受諫無今日，臨危憶古人。紛紛乘白馬，攘攘著黃巾。隋氏留宮室，焚燒何太頻。宿昔青門裡，蓬萊仗數移。花嬌迎雜樹，龍喜出平池。落日留王母，微風倚少兒。宮中行樂祕，少有外人知。能畫毛延壽，投壺郭舍人。每蒙天一笑，復似物皆春。政化平如水，皇恩斷若神。時時用抵戲，亦未雜風塵。複道收京邑，兼聞殺犬戎。衣冠卻扈從，車駕已還宮。克復成如此，安危在數公。莫令回首地，慟哭起悲風。歷歷開元事，分明在眼前。無端盜賊起，忽已歲時遷。巫峽西江外，秦城北斗邊。為郎從白首，臥病數秋天。文章亦不盡，竇子才縱橫。非爾更苦節，何人符大名。讀書雲閣觀，問絹錦官城。我有浣花竹，題詩須一行。江浦雷聲喧昨夜，春城雨色動微寒。黃鸝並坐交愁溼，白鷺群飛大劇幹。晚節漸於詩律細，誰家數去酒杯寬。惟吾最愛清狂客，百遍相看意未闌。西閣百尋餘，中宵步綺疏。飛星過水白，落月動沙虛。擇木知幽鳥，潛波想巨魚。親朋滿天地，兵甲少來書。台州地闊海冥冥，雲水長和島嶼青。亂後故人雙別淚，春深逐客一浮萍。酒酣懶舞誰相拽，詩罷能吟不復聽。第五橋東流恨水，皇陂岸北結愁亭。賈生對鵩傷王傅，蘇武看羊陷賊庭。可念此翁懷直道，也沾新國用輕刑。禰衡實恐遭江夏，方朔虛傳是歲星。窮巷悄然車馬絕，案頭乾死讀書螢。生年鶡冠子，嘆世鹿皮翁。眼復幾時暗，耳從前月聾。猿鳴秋淚缺，雀噪晚愁空。黃落驚山樹，呼兒問朔風。愛汝玉山草堂靜，高秋爽氣相鮮新。有時自發鐘磬響，落日更見漁樵人。盤剝白鴉谷口慄，飯煮青泥坊底芹。何為西莊王給事，柴門空閉鎖鬆筠。只應踏初雪，騎馬發荊州。直怕巫山雨，真傷白帝秋。群公蒼玉佩，天子翠雲裘。同舍晨趨侍，胡為淹此留。去年行宮當太白，朝回君是同舍客。同心不減骨肉親，每語見許文章伯。今日時清兩京道，相逢苦覺人情好。昨夜邀歡樂更無，多才依舊能潦倒。舊挹金波爽，皆傳玉露秋。關山隨地闊，河漢近人流。谷口樵歸唱，孤城笛起愁。巴童渾不寢，半夜有行舟。茂陵多病後，尚愛卓文君。酒肆人間世，琴臺日暮雲。野花留寶靨，蔓草見羅裙。歸鳳求皇意，寥寥不復聞。殊俗還多事，方冬變所為。破甘霜落爪，嘗稻雪翻匙。巫峽寒都薄，烏蠻瘴遠隨。終然減灘瀨，暫喜息蛟螭。夫子欻通貴，雲泥相望懸。白頭無藉在，朱紱有哀憐。書記赴三捷，公車留二年。欲浮江海去，此別意蒼然。臥病荒郊遠，通行小徑難。故人能領客，攜酒重相看。自愧無鮭菜，空煩卸馬鞍。移樽勸山簡，頭白恐風寒。高棟曾軒已自涼，秋風此日灑衣裳。翛然欲下陰山雪，不去非無漢署香。絕闢過雲開錦繡，疏鬆夾水奏笙簧。看君宜著王喬履，真賜還疑出尚方。宓子彈琴邑宰日，終軍棄繻英妙時。承家節操尚不泯，為政風流今在茲。可憐賓客盡傾蓋，何處老翁來賦詩。楚江巫峽半雲雨，清簟疏簾看弈棋。鹿頭何亭亭，是日慰飢渴。連山西南斷，俯見千里豁。遊子出京華，劍門不可越。及茲險阻盡，始喜原野闊。殊方昔三分，霸氣曾間發。天下今一家，雲端失雙闕。悠然想揚馬，繼起名硉兀。有文令人傷，何處埋爾骨。紆餘脂膏地，慘澹豪俠窟。仗鉞非老臣，宣風豈專達。冀公柱石姿，論道邦國活。斯人亦何幸，公鎮逾歲月。絕域三冬暮，浮生一病身。感深辭舅氏，別後見何人。縹緲蒼梧帝，推遷孟母鄰。昏昏阻雲水，側望苦傷神。令弟尚為蒼水使，名家莫出杜陵人。比來相國兼安蜀，歸赴朝廷已入秦。舍舟策馬論兵地，拖玉腰金報主身。莫度清秋吟蟋蟀，早聞黃閣畫麒麟。喜弟文章進，添餘別興牽。數杯巫峽酒，百丈內江船。未息豺狼鬥，空催犬馬年。歸朝多便道，搏擊望秋天。火旗還錦纜，白馬出江城。嘹唳吟笳發，蕭條別浦清。寒空巫峽曙，落日渭陽明。留滯嗟衰疾，何時見息兵。君行別老親，此去苦家貧。藻鏡留連客，江山憔悴人。秋風楚竹冷，夜雪鞏梅春。朝夕高堂念，應宜彩服新。羈旅知交態，淹留見俗情。衰顏聊自哂，小吏最相輕。去國哀王粲，傷時哭賈生。狐狸何足道，豺虎正縱橫。平生江海心，宿昔具扁舟。豈惟青溪上，日傍柴門遊。蒼皇避亂兵，緬邈懷舊丘。鄰人亦已非，野竹獨修修。船舷不重扣，埋沒已經秋。仰看西飛翼，下愧東逝流。故者或可掘，新者亦易求。所悲數奔竄，白屋難久留。竄身來蜀地，同病得韋郎。天下干戈滿，江邊歲月長。別筵花欲暮，春日鬢俱蒼。為問南溪竹，抽梢合過牆。華軒藹藹他年到，綿竹亭亭出縣高。江上舍前無此物，幸分蒼翠拂波濤。天下郡國向萬城，無有一城無甲兵。焉得鑄甲作農器，一寸荒田牛得耕。牛盡耕，蠶亦成。不勞烈士淚滂沱，男谷女絲行復歌。邛州崔錄事，聞在果園坊。久待無訊息，終朝有底忙。應愁江樹遠，怯見野亭荒。浩蕩風塵外，誰知酒熟香。山雲行絕塞，大火復西流。飛雨動華屋，蕭蕭樑棟秋。窮途愧知己，暮齒借前籌。已費清晨謁，那成長者謀。解衣開北戶，高枕對南樓。樹溼風涼進，江喧水氣浮。禮寬心有適，節爽病微瘳。主將歸調鼎，吾還訪舊丘。山瓶乳酒下青雲，氣味濃香幸見分。鳴鞭走送憐漁父，洗盞開嘗對馬軍。更深不假燭，月朗自明船。金剎青楓外，朱樓白水邊。城烏啼眇眇，野鷺宿娟娟。皓首江湖客，鉤簾獨未眠。暫往比鄰去，空聞二妙歸。幽棲誠簡略，衰白已光輝。野外貧家遠，村中好客稀。論文或不愧，肯重款柴扉。斯人已雲亡，草聖祕難得。及茲煩見示，滿目一悽惻。悲風生微綃，萬里起古色。鏘鏘鳴玉動，落落群鬆直。連山蟠其間，溟漲與筆力。有練實先書，臨池真盡墨。俊拔為之主，暮年思轉極。未知張王后，誰並百代則。嗚呼東吳精，逸氣感清識。楊公拂篋笥，舒捲忘寢食。念昔揮毫端，不獨觀酒德。野外堂依竹，籬邊水向城。蟻浮仍臘味，鷗泛已春聲。藥許鄰人劚，書從稚子擎。白頭趨幕府，深覺負平生。衛青開幕府，楊僕將樓船。漢節梅花外，春城海水邊。銅梁書遠及，珠浦使將旋。貧病他鄉老，煩君萬里傳。江間雖炎瘴，瓜熟亦不早。柏公鎮夔國，滯務茲一掃。食新先戰士，共少及溪老。傾筐蒲鴿青，滿眼顏色好。竹竿接嵌竇，引注來鳥道。沈浮亂水玉，愛惜如芝草。落刃嚼冰霜，開懷慰枯槁。許以秋蒂除，仍看小童抱。東陵跡蕪絕，楚漢休徵討。園人非故侯，種此何草草。忠州三峽內，井邑聚雲根。小市常爭米，孤城早閉門。空看過客淚，莫覓主人恩。淹泊仍愁虎，深居賴獨園。鼎湖瞻望遠，象闕憲章新。四海猶多難，中原憶舊臣。與時安反側，自昔有經綸。感激張天步，從容靜塞塵。南圖回羽翮，北極捧星辰。漏鼓還思晝，宮鶯罷囀春。空留玉帳術，愁殺錦城人。閣道通丹地，江潭隱白蘋。此生那老蜀，不死會歸秦。公若登臺輔，臨危莫愛身。兩個黃鸝鳴翠柳，一行白鷺上青天。窗含西嶺千秋雪，門泊東吳萬里船。風急天高猿嘯哀，渚清沙白鳥飛回。無邊落木蕭蕭下，不盡長江滾滾來。萬里悲秋常作客，百年多病獨登臺。艱難苦恨繁霜鬢，潦倒新停濁酒杯。江邊踏青罷，回首見旌旗。風起春城暮，高樓鼓角悲。岱宗夫如何，齊魯青未了。造化鍾神秀，陰陽割昏曉。蕩胸生曾雲，決眥入歸鳥。會當凌絕頂，一覽眾山小。西嶽崚嶒竦處尊，諸峰羅立如兒孫。安得仙人九節杖，拄到玉女洗頭盆。車箱入谷無歸路，箭栝通天有一門。稍待西風涼冷後，高尋白帝問真源。國破山河在，城春草木深。感時花濺淚，恨別鳥驚心。烽火連三月，家書抵萬金。白頭搔更短，渾欲不勝簪。暮投石壕村，有吏夜捉人。老翁逾牆走，老婦出門看。吏呼一何怒，婦啼一何苦。聽婦前致詞，三男鄴城戍。一男附書至，二男新戰死。存者且偷生，死者長已矣。室中更無人，惟有乳下孫。有孫母未去，出入無完裙。老嫗力雖衰，請從吏夜歸。急應河陽役，猶得備晨炊。夜久語聲絕，如聞泣幽咽。天明登前途，獨與老翁別。好雨知時節，當春乃發生。隨風潛入夜，潤物細無聲。野徑雲俱黑，江船火獨明。曉看紅溼處，花重錦官城。劍外忽傳收薊北，初聞涕淚滿衣裳。卻看妻子愁何在，漫卷詩書喜欲狂。白日放歌須縱酒，青春作伴好還鄉。即從巴峽穿巫峽，便下襄陽向洛陽。丞相祠堂何處尋，錦官城外柏森森。映階碧草自春色，隔葉黃鸝空好音。三顧頻煩天下計，兩朝開濟老臣心。出師未捷身先死，長使英雄淚滿襟。昔聞洞庭水，今上岳陽樓。吳楚東南坼，乾坤日夜浮。親朋無一字，老病有孤舟。戎馬關山北，憑軒涕泗流。照日深紅暖見魚，連村綠暗晚藏烏，黃童白叟聚雎盱。麋鹿逢人雖未慣，猿猱聞鼓不須呼，歸來說與採桑姑。旋抹紅妝看使君。三三五五棘籬門。相挨踏破茜羅裙。老幼扶摧收麥社。烏鳶翔舞賽神村。道逢醉叟臥黃昏。麻葉層層葉光，誰家煮繭一村香？隔籬嬌語絡絲娘。垂白杖藜擡醉眼，捋青搗軟飢腸，問言豆葉幾時黃。細草微風岸，危檣獨夜舟。星垂平野闊，月湧大江流。名豈文章著，官因老病休。飄飄何所似，天地一沙鷗。今夜鄜州月，閨中只獨看。遙憐小兒女，未解憶長安。香霧雲鬟溼，清輝玉臂寒。何時倚虛幌，雙照淚痕幹。舍南舍北皆春水，但見群鷗日日來。花徑不曾緣客掃，蓬門今始為君開。盤飧市遠無兼味，樽酒家貧只舊醅。肯與鄰翁相對飲，隔籬呼取盡餘杯。岐王宅裡尋常見，崔九堂前幾度聞。正是江南好風景，落花時節又逢君。歲暮陰陽催短景，天涯霜雪霽寒宵。五更鼓角聲悲壯，三峽星河影動搖。野哭幾家聞戰伐，夷歌數處起漁樵。臥龍躍馬終黃土，人事依依漫寂寥。歲暮陰陽催短景，天涯霜雪霽寒宵。五更鼓角聲悲壯，三峽星河影動搖。野哭千家聞戰伐，夷歌數處起漁樵。臥龍躍馬終黃土，人事音書漫寂寥。著處繁花務是日，長沙千人萬人出。渡頭翠柳豔明眉，爭道朱蹄驕齧膝。此都好遊湘西寺，諸將亦自軍中至。馬援徵行在眼前，葛強親近同心事。金鐙下山紅粉晚，牙檣捩柁青樓遠。古時喪亂皆可知，人世悲歡暫相遣。弟侄雖存不得書，干戈未息苦離居。逢迎少壯非吾道，況乃今朝更祓除。絕代有佳人，幽居在空谷。自雲良家女，零落依草木。關中昔喪亂，兄弟遭殺戮。官高何足論，不得收骨肉。世情惡衰歇，萬事隨轉燭。夫婿輕薄兒，新人美如玉。合昏尚知時，鴛鴦不獨宿。但見新人笑，那聞舊人哭。在山泉水清，出山泉水濁。侍婢賣珠回，牽蘿補茅屋。摘花不插發，採柏動盈掬。天寒翠袖薄，日暮倚修竹。功蓋三分國，名高八陣圖。江流石不轉，遺恨失吞吳。花近高樓傷客心，萬方多難此登臨。錦江春色來天地，玉壘浮雲變古今。北極朝廷終不改，西山寇盜莫相侵。可憐後主還祠廟，日暮聊為樑甫吟。戍鼓斷人行，秋邊一雁聲。露從今夜白，月是故鄉明。有弟皆分散，無家問死生。寄書長不避，況乃未休兵。錦城絲管日紛紛，半入江風半入雲。此曲只應天上有，人間能得幾回聞。人生不相見，動如參與商。今夕復何夕，共此燈燭光！少壯能幾時？鬢髮各已蒼！訪舊半為鬼，驚呼熱中腸。焉知二十載，重上君子堂。昔別君未婚，兒女忽成行。怡然敬父執，問我來何方？問答乃未已，驅兒羅酒漿。夜雨剪春韭，新炊間黃粱。主稱會面難，一舉累十觴。十觴亦不醉，感子故意長。明日隔山嶽，世事兩茫茫。浮雲終日行，遊子久不至。三夜頻夢君，情親見君意。告歸常侷促，苦道來不易。江湖多風波，舟楫恐失墜。出門搔白首，若負平生志。冠蓋滿京華，斯人獨憔悴。孰雲網恢恢，將老身反累。千秋萬歲名，寂寞身後事。死別已吞聲，生別常惻惻。江南瘴癘地，逐客無訊息。故人入我夢，明我長相憶。恐非平生魂，路遠不可測。魂來楓葉青，魂返關塞黑。君今在羅網，何以有羽翼。落月滿屋樑，猶疑照顏色。水深波浪闊，無使蛟龍得。連城為寶重，茂宰得才新。山雉迎舟楫，江花報邑人。論交翻恨晚，臥病卻愁春。惠愛南翁悅，餘波及老身。巨積水中央，江寒出水長。沈牛答雲雨，如馬戒舟航。天意存傾覆，神功接混茫。干戈連解纜，行止憶垂堂。送遠秋風落，西征海氣寒。帝京氛祲滿，人世別離難。絕域遙懷怒，和親願結歡。敕書憐贊普，兵甲望長安。宣命前程急，惟良待士寬。子云清自守，今日起為官。垂淚方投筆，傷時即據鞍。儒衣山鳥怪，漢節野童看。邊酒排金醆，夷歌捧玉盤。草輕蕃馬健，雪重拂廬幹。慎爾參籌畫，從茲正羽翰。歸來權可取，九萬一朝摶。江月光於水，高樓思殺人。天邊長作客，老去一沾巾。玉露團清影，銀河沒半輪。誰家挑錦字，滅燭翠眉顰。中夜江山靜，危樓望北辰。長為萬里客，有愧百年身。故國風雲氣，高堂戰伐塵。胡雛負恩澤，嗟爾太平人。高秋蘇病氣，白髮自能梳。藥餌憎加減，門庭悶掃除。杖藜還客拜，愛竹遣兒書。十月江平穩，輕舟進所如。江濤萬古峽，肺氣久衰翁。不寐防巴虎，全生狎楚童。衣裳垂素髮，門巷落丹楓。常怪商山老，兼存翊贊功。秋月仍圓夜，江村獨老身。捲簾還照客，倚杖更隨人。光射潛虯動，明翻宿鳥頻。茅齋依橘柚，清切露華新。畎畝孤城外，江村亂水中。深山催短景，喬木易高風。鶴下雲汀近，雞棲草屋同。琴書散明燭，長夜始堪終。令節成吾老，他時見汝心。浮生看物變，為恨與年深。長葛書難得，江州涕不禁。團圓思弟妹，行坐白頭吟。黃草峽西船不歸，赤甲山下行人稀。秦中驛使無訊息，蜀道兵戈有是非。萬里秋風吹錦水，誰家別淚溼羅衣。莫愁劍閣終堪據，聞道鬆州已被圍。新亭結構罷，隱見清湖陰。跡籍臺觀舊，氣溟海嶽深。圓荷想自昔，遺堞感至今。芳宴此時具，哀絲千古心。主稱壽尊客，筵秩宴北林。不阻蓬蓽興，得兼樑甫吟。庭前甘菊移時晚，青蕊重陽不堪摘。明日蕭條醉盡醒，殘花爛熳開何益。籬邊野外多眾芳，採擷細瑣升中堂。念茲空長大枝葉，結根失所纏風霜。異俗籲可怪，斯人難並居。家家養烏鬼，頓頓食黃魚。舊識能為態，新知已暗疏。治生且耕鑿，只有不關渠。西曆青羌板，南留白帝城。於菟侵客恨，粔籹作人情。瓦卜傳神語，畬田費火聲。是非何處定，高枕笑浮生。身危適他州，勉強終勞苦。神傷山行深，愁破崖寺古。嬋娟碧鮮淨，蕭摵寒籜聚。回回山根水，冉冉鬆上雨。洩雲蒙清晨，初日翳復吐。朱甍半光炯，戶牖粲可數。拄策忘前期，出蘿已亭午。冥冥子規叫，微徑不復取。亂後嗟吾在，羈棲見汝難。草黃騏驥病，沙晚鶺鴒寒。楚設關城險，吳吞水府寬。十年朝夕淚，衣袖不曾幹。聞汝依山寺，杭州定越州。風塵淹別日，江漢失清秋。影蓋啼猿樹，魂飄結蜃樓。明年下春水，東盡白雲求。窮老真無事，江山已定居。地幽忘盥櫛，客至罷琴書。掛壁移筐果，呼兒問煮魚。時聞系舟楫，及此問吾廬。楚岸通秋屐，胡床面夕畦。藉糟分汁滓，甕醬落提攜。飯糲添香味，朋來有醉泥。理生那免俗，方法報山妻。霜露晚悽悽，高天逐望低。遠煙鹽井上，斜景雪峰西。故國猶兵馬，他鄉亦鼓鼙。江城今夜客，還與舊烏啼。馬首見鹽亭，高山擁縣青。云溪花淡淡，春郭水泠泠。全蜀多名士，嚴家聚德星。長歌意無極，好為老夫聽。南京久客耕南畝，北望傷神坐北窗。晝引老妻乘小艇，晴看稚子浴清江。俱飛蛺蝶元相逐，並蒂芙蓉本自雙。茗飲蔗漿攜所有，瓷罌無謝玉為缸。房相西亭鵝一群，眠沙泛浦白於雲。鳳凰池上應回首，為報籠隨王右軍。草堂少花今欲栽，不問綠李與黃梅。石筍街中卻歸去，果園坊裡為求來。兵戈不見老萊衣，嘆息人間萬事非。我已無家尋弟妹，君今何處訪庭闈。黃牛峽靜灘聲轉，白馬江寒樹影稀。此別應須各努力，故鄉猶恐未同歸。落落出群非櫸柳，青青不朽豈楊梅。欲存老蓋千年意，為覓霜根數寸栽。中丞問俗畫熊頻，愛弟傳書彩鷁新。遷轉五州防禦使，起居八座太夫人。楚宮臘送荊門水，白帝雲偷碧海春。報與惠連詩不惜，知吾斑鬢總如銀。老夫臥穩朝慵起，白屋寒多暖始開。江鸛巧當幽徑浴，鄰雞還過短牆來。繡衣屢許攜家醞，皁蓋能忘折野梅。戲假霜威促山簡，須成一醉習池回。去水絕還波，洩雲無定姿。人生在世間，聚散亦暫時。離別重相逢，偶然豈定期。送子清秋暮，風物長年悲。豪俊貴勳業，邦家頻出師。相公鎮樑益，軍事無孑遺。解榻再見今，用才復擇誰。況子已高位，為郡得固辭。難拒供給費，慎哀漁奪私。干戈未甚息，紀綱正所持。泛舟巨石橫，登陸草露滋。山門日易久，當念居者思。兒扶猶杖策，臥病一秋強。白髮少新洗，寒衣寬總長。故人憂見及，此別淚相忘。各逐萍流轉，來書細作行。洪波忽爭道，岸轉異江湖。鄂渚分雲樹，衡山引舳艫。翠牙穿裛槳，碧節上寒蒲。病渴身何去，春生力更無。壤童犁雨雪，漁屋架泥塗。欹側風帆滿，微冥水驛孤。悠悠回赤壁，浩浩略蒼梧。帝子留遺恨，曹公屈壯圖。聖朝光御極，殘孽駐艱虞。才淑隨廝養，名賢隱鍛爐。邵平元入漢，張翰後歸吳。莫怪啼痕數，危檣逐夜烏。江閣要賓許馬迎，午時起坐自天明。浮雲不負青春色，細雨何孤白帝城。身過花間沾溼好，醉於馬上往來輕。虛疑皓首衝泥怯，實少銀鞍傍險行。小子何時見，高秋此日生。自從都邑語，已伴老夫名。詩是吾家事，人傳世上情。熟精文選理，休覓綵衣輕。凋瘵筵初秩，欹斜坐不成。流霞分片片，涓滴就徐傾。分源豕韋派，別浦雁賓秋。年事推兄忝，人才覺弟優。經過辨豐劍，意氣逐吳鉤。垂翅徒衰老，先鞭不滯留。本枝凌歲晚，高義豁窮愁。他日臨江待，長沙舊驛樓。孔雀未知牛有角，渴飲寒泉逢牴觸。赤霄懸圃須往來，翠尾金花不辭辱。江中淘河嚇飛燕，銜泥卻落羞華屋。皇孫猶曾蓮勺困，衛莊見貶傷其足。老翁慎莫怪少年，葛亮貴和書有篇。丈夫垂名動萬年，記憶細故非高賢。城尖徑昃旌旆愁，獨立縹緲之飛樓。峽坼雲霾龍虎臥，江清日抱黿鼉遊。扶桑西枝對斷石，弱水東影隨長流。杖藜嘆世者誰子，泣血迸空回白頭。惠子白駒瘦，歸溪唯病身。皇天無老眼，空谷滯斯人。崖蜜松花熟，山杯竹葉新。柴門了無事，黃綺未稱臣。落葉春風起，高城煙霧開。雜花分戶映，嬌燕入檐回。一見能傾產，虛懷只愛才。鹽官雖絆驥，名是漢庭來。養拙蓬為戶，茫茫何所開。江通神女館，地隔望鄉臺。漸惜容顏老，無由弟妹來。兵戈與人事，回首一悲哀。寒食少天氣，東風多柳花。（見《合璧事類》）小桃知客意，春盡始開花。（見《合璧事類》）不作河西尉，淒涼為折腰。老夫怕趨走，率府且逍遙。耽酒須微祿，狂歌託聖朝。故山歸興盡，回首向風飆。詔許辭中禁，慈顏赴北堂。聖朝新孝理，祖席倍輝光。內帛擎偏重，宮衣著更香。淮陰清夜驛，京口渡江航。春隔雞人晝，秋期燕子涼。賜書夸父老，壽酒樂城隍。看畫曾飢渴，追蹤恨淼茫。虎頭金粟影，神妙獨難忘。七月六日苦炎熱，對食暫餐還不能。每愁夜中自足蠍，況乃秋後轉多蠅。束帶發狂欲大叫，簿書何急來相仍。南望青松架短壑，安得赤腳蹋層冰。河間尚征伐，汝骨在空城。從弟人皆有，終身恨不平。數金憐俊邁，總角愛聰明。面上三年土，春風草又生。老恥妻孥笑，貧嗟出入勞。客情投異縣，詩態憶吾曹。東郭滄江合，西山白雪高。文章差底病，回首興滔滔。二月饒睡昏昏然，不獨夜短晝分眠。桃花氣暖眼自醉，春渚日落夢相牽。故鄉門巷荊棘底，中原君臣豺虎邊。安得務農息戰鬥，普天無吏橫索錢。遲日深春水，輕舟送別筵。帝鄉愁緒外，春色淚痕邊。見酒須相憶，將詩莫浪傳。若逢岑與範，為報各衰年。青山意不盡，袞袞上牛頭。無復能拘礙，真成浪出遊。花濃春寺靜，竹細野池幽。何處鶯啼切，移時獨未休。爾到江陵府，何時到峽州。亂難生有別，聚集病應瘳。颯颯開啼眼，朝朝上水樓。老身須付託，白骨更何憂。巫峽千山暗，終南萬里春。病中吾見弟，書到汝為人。意答兒童問，來經戰伐新。泊船悲喜後，款款話歸秦。待爾嗔烏鵲，拋書示鶺鴒。枝間喜不去，原上急曾經。江閣嫌津柳，風帆數驛亭。應論十年事，愁絕始星星。小徑升堂舊不斜，五株桃樹亦從遮。高秋總喂貧人實，來歲還舒滿眼花。簾戶每宜通乳燕，兒童莫信打慈鴉。寡妻群盜非今日，天下車書正一家。清江下龍門，絕壁無尺土。長風駕高浪，浩浩自太古。危途中縈盤，仰望垂線縷。滑石欹誰鑿，浮樑嫋相拄。目眩隕雜花，頭風吹過雨。百年不敢料，一墜那得取。飽聞經瞿塘，足見度大庾。終身歷艱險，恐懼從此數。青冥寒江渡，駕竹為長橋。竿溼煙漠漠，江永風蕭蕭。連笮動嫋娜，征衣颯飄颻。急流鴇鷁散，絕岸黿鼉驕。西轅自茲異，東逝不可要。高通荊門路，闊會滄海潮。孤光隱顧眄，遊子悵寂寥。無以洗心胸，前登但山椒。淅淅風生砌，團團日隱牆。遙空秋雁滅，半嶺暮雲長。病葉多先墜，寒花只暫香。巴城添淚眼，今夜復清光。君看牆頭桃樹花，盡是行人眼中血。京兆先時傑，琳琅照一門。朝廷偏注意，接近與名藩。祖帳排舟數，寒江觸石喧。看君妙為政，他日有殊恩。狨擲寒條馬見驚。曾聞宋玉宅，每欲到荊州。此地生涯晚，遙悲水國秋。孤城一柱觀，落日九江流。使者雖光彩，青楓遠自愁。平居喪亂後，不到洛陽岑。為歷雲山問，無辭荊棘深。北風黃葉下，南浦白頭吟。十載江湖客，茫茫遲暮心。山豁何時斷，江平不肯流。稍知花改岸，始驗鳥隨舟。結束多紅粉，歡娛恨白頭。非君愛人客，晦日更添愁。有徑金沙軟，無人碧草芳。野畦連蛺蝶，江檻俯鴛鴦。日晚煙花亂，風生錦繡香。不須吹急管，衰老易悲傷。百舌來何處，重重只報春。知音兼眾語，整翮豈多身。花密藏難見，枝高聽轉新。過時如發口，君側有讒人。日見巴東峽，黃魚出浪新。脂膏兼飼犬，長大不容身。筒桶相沿久，風雷肯為神。泥沙卷涎沫，回首怪龍鱗。力疾坐清曉，來時悲早春。轉添愁伴客，更覺老隨人。紅入桃花嫩，青歸柳葉新。望鄉應未已，四海尚風塵。道路時通塞，江山日寂寥。偷生唯一老，伐叛已三朝。雨急青楓暮，雲深黑水遙。夢歸歸未得，不用楚辭招。百年已過半，秋至轉飢寒。為問彭州牧，何時救急難。為嗔王錄事，不寄草堂貲。昨屬愁春雨，能忘欲漏時。日出籬東水，雲生舍北泥。竹高鳴翡翠，沙僻舞鵾雞。藹藹花蕊亂，飛飛蜂蝶多。幽棲身懶動，客至欲如何。鑿井交棕葉，開渠斷竹根。扁舟輕褭纜，小徑曲通村。舍下筍穿壁，庭中藤刺檐。地晴絲冉冉，江白草纖纖。江動月移石，溪虛雲傍花。鳥棲知故道，帆過宿誰家。自為青城客，不唾青城地。為愛丈人山，丹梯近幽意。丈人祠西佳氣濃，緣雲擬住最高峰。掃除白髮黃精在，君看他時冰雪容。向來江上手紛紛，三日成功事出群。已傳童子騎青竹，總擬橋東待使君。鄭子將行罷使臣，囊無一物獻尊親。江山路遠羈離日，裘馬誰為感激人。南海春天外，功曹幾月程。峽雲籠樹小，湖日落船明。交趾丹砂重，韶州白葛輕。幸君因旅客，時寄錦官城。有客騎驄馬，江邊問草堂。遠尋留藥價，惜別到文場。入幕旌旗動，歸軒錦繡香。時應念衰疾，書疏及滄浪。正解柴桑纜，仍看蜀道行。檣烏相背發，塞雁一行鳴。南紀連銅柱，西江接錦城。憑將百錢卜，飄泊問君平。秋盡東行且未回，茅齋寄在少城隈。籬邊老卻陶潛菊，江上徒逢袁紹杯。雪嶺獨看西日落，劍門猶阻北人來。不辭萬里長為客，懷抱何時得好開。崆峒使節上青霄，河隴降王款聖朝。宛馬總肥春苜蓿，將軍只數漢嫖姚。陳留阮瑀誰爭長，京兆田郎早見招。麾下賴君才併入，獨能無意向漁樵。君不見道邊廢棄池，君不見前者摧折桐。百年死樹中琴瑟，一斛舊水藏蛟龍。丈夫蓋棺事始定，君今幸未成老翁，何恨憔悴在山中。深山窮谷不可處，霹靂魍魎兼狂風。徐步移班杖，看山仰白頭。翠深開斷壁，紅遠結飛樓。日出清江望，暄和散旅愁。春城見鬆雪，始擬進歸舟。君不見黃鵠高於五尺童，化為白鳧似老翁。故畦遺穗已蕩盡，天寒歲暮波濤中。鱗介腥羶素不食，終日忍飢西復東。魯門鶢鶋亦蹭蹬，聞道如今猶避風。扈聖登黃閣，明公獨妙年。蛟龍得雲雨，鵰鶚在秋天。客禮容疏放，官曹可接聯。新詩句句好，應任老夫傳。龐公不浪出，蘇氏今有之。再聞誦新作，突過黃初詩。乾坤幾反覆，揚馬宜同時。今晨清鏡中，勝食齋房芝。餘發喜卻變，白間生黑絲。昨夜舟火滅，湘娥簾外悲。百靈未敢散，風破寒江遲。昔別是何處，相逢皆老夫。故人還寂寞，削跡共艱虞。自失論文友，空知賣酒壚。平生飛動意，見爾不能無。不見旻公三十年，封書寄與淚潺湲。舊來好事今能否，老去新詩誰與傳。棋局動隨尋澗竹，袈裟憶上泛湖船。聞君話我為官在，頭白昏昏只醉眠。雷霆空霹靂，雲雨竟虛無。炎赫衣流汗，低垂氣不蘇。乞為寒水玉，願作冷秋菰。何似兒童歲，風涼出舞雩。瘴雲終不滅，瀘水復西來。閉戶人高臥，歸林鳥卻回。峽中都似火，江上只空雷。想見陰宮雪，風門颯踏開。朱李沈不冷，雕胡炊屢新。將衰骨盡痛，被褐味空頻。欻翕炎蒸景，飄搖征戍人。十年可解甲，為爾一沾巾。愛客尚書貴，之官宅相賢。--杜甫酒香傾坐側，帆影駐江邊。--李之芳翟表郎官瑞，鳧看令宰仙。--崔彧雨稀雲葉斷，夜久燭花偏。--杜甫數語欹紗帽，高文擲彩箋。--李之芳興饒行處樂，離惜醉中眠。--崔彧單父長多暇，河陽實少年。--杜甫客居逢自出，為別幾悽然。--李之芳簡易高人意，匡床竹火爐。寒天留遠客，碧海掛新圖。雖對連山好，貪看絕島孤。群仙不愁思，冉冉下蓬壺。方丈渾連水，天台總映雲。人間長見畫，老去恨空聞。范蠡舟偏小，王喬鶴不群。此生隨萬物，何路出塵氛。高浪垂翻屋，崩崖欲壓床。野橋分子細，沙岸繞微茫。紅浸珊瑚短，青懸薜荔長。浮查並坐得，仙老暫相將。亂後今相見，秋深復遠行。風塵為客日，江海送君情。晉室丹陽尹，公孫白帝城。經過自愛惜，取次莫論兵。客裡何遷次，江邊正寂寥。肯來尋一老，愁破是今朝。憂我營茅棟，攜錢過野橋。他鄉唯表弟，還往莫辭遙。草堂塹西無樹林，非子誰復見幽心。飽聞榿木三年大，與致溪邊十畝陰。錦裡煙塵外，江村八九家。圓荷浮小葉，細麥落輕花。卜宅從茲老，為農去國賒。遠慚句漏令，不得問丹砂。王子思歸日，長安已亂兵。沾衣問行在，走馬向承明。暮景巴蜀僻，春風江漢清。晉山雖自棄，魏闕尚含情。久客應吾道，相隨獨爾來。孰知江路近，頻為草堂回。鵝鴨宜長數，柴荊莫浪開。東林竹影薄，臘月更須栽。殊方又喜故人來，重鎮還須濟世才。常怪偏裨終日待，不知旌節隔年回。欲辭巴徼啼鶯合，遠下荊門去鷁催。身老時危思會面，一生襟抱向誰開。方舟不用楫，極目總無波。長日容杯酒，深江淨綺羅。亂離還奏樂，飄泊且聽歌。故國流清渭，如今花正多。肅肅花絮晚，菲菲紅素輕。日長唯鳥雀，春遠獨柴荊。數有關中亂，何曾劍外清。故鄉歸不得，地入亞夫營。四海十年不解兵，犬戎也復臨鹹京。失道非關出襄野，揚鞭忽是過胡城。豺狼塞路人斷絕。烽火照夜屍縱橫。天子亦應厭奔走，群公固合思昇平。但恐誅求不改轍，聞道嬖孽能全生。江邊老翁錯料事，眼暗不見風塵清。離亭非舊國，春色是他鄉。老畏歌聲斷，愁隨舞曲長。二天開寵餞，五馬爛生光。川路風煙接，俱宜下鳳凰。君王臺榭枕巴山，萬丈丹梯尚可攀。春日鶯啼修竹裡，仙家犬吠白雲間。清江錦石傷心麗，嫩蕊濃花滿目班。人到於今歌出牧，來遊此地不知還。寂寞春山路，君王不復行。古牆猶竹色，虛閣自鬆聲。鳥雀荒村暮，雲霞過客情。尚思歌吹入，千騎把霓旌。野寺江天豁，山扉花竹幽。詩應有神助，吾得及春遊。徑石相縈帶，川雲自去留。禪枝宿眾鳥，漂轉暮歸愁。臥病巴東久，今年強作歸。故人猶遠謫，茲日倍多違。接宴身兼杖，聽歌淚滿衣。諸公不相棄，擁別惜光輝。雨後過畦潤，花殘步屐遲。把文驚小陸，好客見當時。悶到房公池水頭，坐逢楊子鎮東州。卻向青溪不相見，回船應載阿戎遊。奉乞桃栽一百根，春前為送浣花村。河陽縣裡雖無數，濯錦江邊未滿園。二月六夜春水生，門前小灘渾欲平。鸕鶿鸂鶒莫漫喜，吾與汝曹俱眼明。一夜水高二尺強，數日不可更禁當。南市津頭有船賣，無錢即買系籬旁。朱櫻此日垂朱實，郭外誰家負郭田。萬里相逢貪握手，高才卻望足離筵。地闊平沙岸，舟虛小洞房。使塵來驛道，城日避烏檣。暑雨留蒸溼，江風借夕涼。行雲星隱見，疊浪月光芒。螢鑑緣帷徹，蛛絲罥鬢長。哀箏猶憑几，鳴笛竟沾裳。倚著如秦贅，過逢類楚狂。氣衝看劍匣，穎脫撫錐囊。妖孽關東臭，兵戈隴右創。時清疑武略，世亂跼文場。餘力浮於海，端憂問彼蒼。百年從萬事，故國耿難忘。秋風嫋嫋動高旌，玉帳分弓射虜營。已收滴博雲間戍，欲奪蓬婆雪外城。野水平橋路，春沙映竹村。風輕粉蝶喜，花暖蜜蜂喧。把酒宜深酌，題詩好細論。府中瞻暇日，江上憶詞源。跡忝朝廷舊，情依節制尊。還思長者轍，恐避席為門。衛侯不易得，餘病汝知之。雅量涵高遠，清襟照等夷。平生感意氣，少小愛文辭。河海由來合，風雲若有期。形容勞宇宙，質樸謝軒墀。自古幽人泣，流年壯士悲。水煙通徑草，秋露接園葵。入邑豺狼鬥，傷弓鳥雀飢。白頭供宴語，烏幾伴棲遲。交態遭輕薄，今朝豁所思。東屯大江北，百頃平若案。六月青稻多，千畦碧泉亂。插秧適雲已，引溜加溉灌。更僕往方塘，決渠當斷岸。公私各地著，浸潤無天旱。主守問家臣，分明見溪伴。芊芊炯翠羽，剡剡生銀漢。鷗鳥鏡裡來，關山雲邊看。秋菰成黑米，精鑿傳白粲。玉粒足晨炊，紅鮮任霞散。終然添旅食，作苦期壯觀。遺穗及眾多，我倉戒滋蔓。朱夏熱所嬰，清旭步北林。小園背高岡，挽葛上崎崟。曠望延駐目，飄搖散疏襟。潛鱗恨水壯，去翼依雲深。勿謂地無疆，劣於山有陰。石榞遍天下，水陸兼浮沈。自我登隴首，十年經碧岑。劍門來巫峽，薄倚浩至今。故園暗戎馬，骨肉失追尋。時危無訊息，老去多歸心。志士惜白日，久客藉黃金。敢為蘇門嘯，庶作梁父吟。汲黯匡君切，廉頗出將頻。直詞才不世，雄略動如神。政簡移風速，詩清立意新。層城臨暇景，絕域望餘春。旗尾蛟龍會，樓頭燕雀馴。地平江動蜀，天闊樹浮秦。帝念深分閫，軍須遠算緡。花羅封蛺蝶，瑞錦送麒麟。辭第輸高義，觀圖憶古人。徵南多興緒，事業闇相親。山木蒼蒼落日曛，竹竿褭褭細泉分。郡人入夜爭餘瀝，豎子尋源獨不聞。病渴三更回白首，傳聲一注溼青雲。曾驚陶侃胡奴異，怪爾常穿虎豹群。不謂生戎馬，何知共酒杯。然臍郿塢敗，握節漢臣回。白髮千莖雪，丹心一寸灰。別離經死地，披寫忽登臺。重對秦簫發，俱過阮宅來。留連春夜舞，淚落強裴回。久遊巴子國，屢入武侯祠。竹日斜虛寢，溪風滿薄帷。君臣當共濟，賢聖亦同時。翊戴歸先主，併吞更出師。蟲蛇穿畫壁，巫覡醉蛛絲。欻憶吟樑父，躬耕也未遲。勝地初相引，餘行得自娛。見輕吹鳥毳，隨意數花須。細草稱偏坐，香醪懶再酤。醉歸應犯夜，可怕李金吾。雀啄江頭黃柳花，??鸂鶒滿晴沙。自知白髮非春事，且盡芳尊戀物華。近侍即今難浪跡，此身那得更無家。丈人文力猶強健，豈傍青門學種瓜。才大今詩伯，家貧苦宦卑。飢寒奴僕賤，顏狀老翁為。同調嗟誰惜，論文笑自知。流傳江鮑體，相顧免無兒。相近竹參差，相過人不知。幽花欹滿樹，小水細通池。歸客村非遠，殘樽席更移。看君多道氣，從此數追隨。二月頻送客，東津江欲平。煙花山際重，舟楫浪前輕。淚逐勸杯下，愁連吹笛生。離筵不隔日，那得易為情。野亭逼湖水，歇馬高林間。鼉吼風奔浪，魚跳日映山。暫遊阻詞伯，卻望懷青關。靄靄生雲霧，唯應促駕還。蔡子勇成癖，彎弓西射胡。健兒寧鬥死，壯士恥為儒。官是先鋒得，材緣挑戰須。身輕一鳥過，槍急萬人呼。雲幕隨開府，春城赴上都。馬頭金狎帢，駝背錦模糊。咫尺雲山路，歸飛青海隅。上公猶寵錫，突將且前驅。漢使黃河遠，涼州白麥枯。因君問訊息，好在阮元瑜。世儒多汩沒，夫子獨聲名。獻納開東觀，君王問長卿。皁雕寒始急，天馬老能行。自到青冥裡，休看白髮生。山行有常程，中夜尚未安。微月沒已久，崖傾路何難。大江動我前，洶若溟渤寬。篙師暗理楫，歌笑輕波瀾。霜濃木石滑，風急手足寒。入舟已千憂，陟巘仍萬盤。迥眺積水外，始知眾星乾。遠遊令人瘦，衰疾慚加餐。土門山行窄，微徑緣秋毫。棧雲闌干峻，梯石結構牢。萬壑欹疏林，積陰帶奔濤。寒日外澹泊，長風中怒號。歇鞍在地底，始覺所歷高。往來雜坐臥，人馬同疲勞。浮生有定分，飢飽豈可逃。嘆息謂妻子，我何隨汝曹。迎旦東風騎蹇驢，旋呵凍手暖髯須。洛陽無限丹青手，還有功夫畫我無？客下荊南盡，君今復入舟。買薪猶白帝，鳴櫓少沙頭。衡霍生春早，瀟湘共海浮。荒林庾信宅，為仗主人留。韋侯別我有所適，知我憐君畫無敵。戲拈禿筆掃驊騮，欻見騏驎出東壁。一匹齕草一匹嘶，坐看千里當霜蹄。時危安得真致此，與人同生亦同死。明府豈辭滿，藏身方告勞。青錢買野竹，白幘岸江皋。愛酒晉山簡，能詩何水曹。時來訪老疾，步屟到蓬蒿。前有毒蛇後猛虎，溪行盡日無村塢。江風蕭蕭雲拂地，山木慘慘天欲雨。女病妻憂歸意速，秋花錦石誰複數。別家三月一得書，避地何時免愁苦。望極春城上，開筵近鳥巢。白花檐外朵，青柳檻前梢。池水觀為政，廚煙覺遠庖。西川供客眼，唯有此江郊。蜀王將此鏡，送死置空山。冥寞憐香骨，提攜近玉顏。眾妃無復嘆，千騎亦虛還。獨有傷心石，埋輪月宇間。青絲白馬誰家子，粗豪且逐風塵起。不聞漢主放妃嬪，近靜潼關掃蜂蟻。殿前兵馬破汝時，十月即為齏粉期。未如面縛歸金闕，萬一皇恩下玉墀。故人亦流落，高義動乾坤。何日通燕塞，相看老蜀門。東行應暫別，北望苦銷魂。凜凜悲秋意，非君誰與論。郊扉俗遠長幽寂，野水春來更接連。錦席淹留還出浦，葛巾欹側未回船。尊當霞綺輕初散，棹拂荷珠碎卻圓。不但習池歸酩酊，君看鄭谷去夤緣。生死論交地，何由見一人。悲君隨燕雀，薄宦走風塵。綿谷元通漢，沱江不向秦。五陵花滿眼，傳語故鄉春。聞道乘驄發，沙邊待至今。不知雲雨散，虛費短長吟。山帶烏蠻闊，江連白帝深。船經一柱觀，留眼共登臨。逍遙公後世多賢，送爾維舟惜此筵。念我能書數字至，將詩不必萬人傳。時危兵甲黃塵裡，日短江湖白髮前。古往今來皆涕淚，斷腸分手各風煙。隱居欲就廬山遠，麗藻初逢休上人。數問舟航留製作，長開篋笥擬心神。沙村白雪仍含凍，江縣紅梅已放春。先蹋爐峰置蘭若，徐飛錫杖出風塵。第二百三十三卷楚岸朔風疾，天寒鶬鴰呼。漲沙霾草樹，舞雪渡江湖。吹帽時時落，維舟日日孤。因聲置驛外，為覓酒家壚。楚隔乾坤遠，難招病客魂。詩名惟我共，世事與誰論。北闕更新主，南星落故園。定知相見日，爛漫倒芳尊。水色含群動，朝光切太虛。年侵頻悵望，興遠一蕭疏。猿掛時相學，鷗行炯自如。瞿唐春欲至，定卜瀼西居。夜深露氣清，江月滿江城。浮客轉危坐，歸舟應獨行。關山同一照，烏鵲自多驚。欲得淮王術，風吹暈已生。仲夏流多水，清晨向小園。碧溪搖艇闊，朱果爛枝繁。始為江山靜，終防市井喧。畦蔬繞茅屋，自足媚盤餐。楂梨且綴碧，梅杏半傳黃。小子幽園至，輕籠熟柰香。山風猶滿把，野露及新嘗。欲寄江湖客，提攜日月長。參卿休坐幄，蕩子不還鄉。南客瀟湘外，西戎鄠杜旁。衰年傾蓋晚，費日系舟長。會面思來札，銷魂逐去檣。雲晴鷗更舞，風逆雁無行。匣裡雌雄劍，吹毛任選將。少保有古風，得之陝郊篇。惜哉功名忤，但見書畫傳。我遊梓州東，遺蹟涪江邊。畫藏青蓮界，書入金榜懸。仰看垂露姿，不崩亦不騫。鬱郁三大字，蛟龍岌相纏。又揮西方變，發地扶屋椽。慘澹壁飛動，到今色未填。此行疊壯觀，郭薛俱才賢。不知百載後，誰復來通泉。賢良歸盛族，吾舅盡知名。徐庶高交友，劉牢出外甥。泥塗豈珠玉，環堵但柴荊。衰老悲人世，驅馳厭甲兵。氣春江上別，淚血渭陽情。舟鷁排風影，林烏反哺聲。永嘉多北至，句漏且南征。必見公侯復，終聞盜賊平。郴州頗涼冷，橘井尚悽清。從役何蠻貊，居官志在行。有美生人傑，由來積德門。漢朝丞相系，樑日帝王孫。蘊藉為郎久，魁梧秉哲尊。詞華傾後輩，風雅藹孤鶱。宅相榮姻戚，兒童惠討論。見知真自幼，謀拙醜諸昆。漂盪雲天闊，沈埋日月奔。致君時已晚，懷古意空存。中散山陽鍛，愚公野谷村。寧紆長者轍，歸老任乾坤。三峽傳何處，雙崖壯此門。入天猶石色，穿水忽雲根。猱玃鬚髯古，蛟龍窟宅尊。羲和冬馭近，愁畏日車翻。北庭送壯士，貔虎數尤多。精銳舊無敵，邊隅今若何。妖氛擁白馬，元帥待雕戈。莫守鄴城下，斬鯨遼海波。白夜月休弦，燈花半委眠。號山無定鹿，落樹有驚蟬。暫憶江東鱠，兼懷雪下船。蠻歌犯星起，空覺在天邊。城郭悲笳暮，村墟過翼稀。甲兵年數久，賦斂夜深歸。暗樹依巖落，明河繞塞微。鬥斜人更望，月細鵲休飛。九農成德業，百祀發光輝。報效神如在，馨香舊不違。南翁巴曲醉，北雁塞聲微。尚想東方朔，詼諧割肉歸。陳平亦分肉，太史竟論功。今日江南老，他時渭北童。歡娛看絕塞，涕淚落秋風。鴛鷺回金闕，誰憐病峽中。渭水流關內，終南在日邊。膽銷豺虎窟，淚入犬羊天。起晚堪從事，行遲更學仙。鏡中衰謝色，萬一故人憐。古寺僧牢落，空房客寓居。故人供祿米，鄰舍與園蔬。雙樹容聽法，三車肯載書。草玄吾豈敢，賦或似相如。大邑燒瓷輕且堅，扣如哀玉錦城傳。君家白碗勝霜雪，急送茅齋也可憐。扶病送君發，自憐猶不歸。只應盡客淚，復作掩荊扉。江漢故人少，音書從此稀。往還二十載，歲晚寸心違。京洛雲山外，音書靜不來。神交作賦客，力盡望鄉臺。衰疾江邊臥，親朋日暮回。白鷗元水宿，何事有餘哀。詩王本在陳芳國，九夜捫之麟篆熟，聲振扶桑享天福。中軍待上客，令肅事有恆。前驅入寶地，祖帳飄金繩。南陌既留歡，茲山亦深登。清聞樹杪磬，遠謁雲端僧。回策匪新岸，所攀仍舊藤。耳激洞門飆，目存寒谷冰。出塵閟軌躅，畢景遺炎蒸。永願坐長夏，將衰棲大乘。羈旅惜宴會，艱難懷友朋。勞生共幾何，離恨兼相仍。淮海維揚一俊人，金章紫綬照青春。指麾能事迴天地，訓練強兵動鬼神。湘西不得歸關羽，河內猶宜借寇恂。朝覲從容問幽仄，勿雲江漢有垂綸。將軍膽氣雄，臂懸兩角弓。纏結青驄馬，出入錦城中。時危未授鉞，勢屈難為功。賓客滿堂上，何人高義同。江漢山重阻，風雲地一隅。年年非故物，處處是窮途。喪亂秦公子，悲涼楚大夫。平生心已折，行路日荒蕪。苔竹素所好，萍蓬無定居。遠遊長兒子，幾地別林廬。雜蕊紅相對，他時錦不如。具舟將出峽，巡圃念攜鋤。正月喧鶯末，茲辰放鷁初。雪籬梅可折，風榭柳微舒。託贈卿家有，因歌野興疏。殘生逗江漢，何處狎樵漁。秋風褭褭動高旌，玉帳分弓射虜營。已收滴博雲間戍，更奪蓬婆雪外城。雲裡不聞雙雁過，掌中貪見一珠新。秋風嫋嫋吹江漢，只在他鄉何處人。謝安舟楫風還起，樑苑池臺雪欲飛。杳杳東山攜漢妓，泠泠修竹待王歸。更欲投何處，飄然去此都。形骸元土木，舟楫復江湖。社稷纏妖氣，干戈送老儒。百年同棄物，萬國盡窮途。雨洗平沙靜，天銜闊岸紆。鳴螿隨泛梗，別燕赴秋菰。棲託難高臥，飢寒迫向隅。寂寥相喣沫，浩蕩報恩珠。溟漲鯨波動，衡陽雁影徂。南征問懸榻，東逝想乘桴。濫竊商歌聽，時憂卞泣誅。經過憶鄭驛，斟酌旅情孤。漢主追韓信，蒼生起謝安。吾徒自漂泊，世事各艱難。逆旅招邀近，他鄉思緒寬。不材甘朽質，高臥豈泥蟠。泛愛容霜發，留歡卜夜閒。自吟詩送老，相勸酒開顏。戎馬今何地，鄉園獨舊山。江湖墮清月，酩酊任扶還。洞庭猶在目，青草續為名。宿槳依農事，郵簽報水程。寒冰爭倚薄，雲月遞微明。湖雁雙雙起，人來故北征。百丈牽江色，孤舟泛日斜。興來猶杖屨，目斷更雲沙。山鬼迷春竹，湘娥倚暮花。湖南清絕地，萬古一長嗟。水生春纜沒，日出野船開。宿鳥行猶去，叢花笑不來。人人傷白首，處處接金盃。莫道新知要，南征且未回。宋公舊池館，零落首陽阿。枉道祗從入，吟詩許更過？淹留問耆老，寂寞向山河。更識將軍樹，悲風日暮多。今日潘懷縣，同時陸浚儀。坐開桑落酒，來把菊花枝。天宇清霜淨，公堂宿霧披。晚酣留客舞，鳧舄共差池。峽內歸田客，江邊借馬騎。非尋戴安道，似向習家池。峽險風煙僻，天寒橘柚垂。築場看斂積，一學楚人為。短景難高臥，衰年強此身。山家蒸慄暖，野飯謝麋新。世路知交薄，門庭畏客頻。牧童斯在眼，田父實為鄰。復作歸田去，猶殘獲稻功。築場憐穴蟻，拾穗許村童。落杵光輝白，除芒子粒紅。加餐可扶老，倉庾慰飄蓬。江城含變態，一上一回新。天欲今朝雨，山歸萬古春。英雄餘事業，衰邁久風塵。取醉他鄉客，相逢故國人。兵戈猶擁蜀，賦斂強輸秦。不是煩形勝，深慚畏損神。白帝空祠廟，孤雲自往來。江山城宛轉，棟宇客裴回。勇略今何在，當年亦壯哉。後人將酒肉，虛殿日塵埃。谷鳥鳴還過，林花落又開。多慚病無力，騎馬入青苔。應為西陂好，金錢罄一餐。飯抄雲子白，瓜嚼水精寒。無計回船下，空愁避酒難。主人情爛熳，持答翠琅玕。鬥雞初賜錦，舞馬既登床。簾下宮人出，樓前御柳長。仙遊終一閟，女樂久無香。寂寞驪山道，清秋草木黃。無數涪江筏，鳴橈總髮時。別離終不久，宗族忍相遺。白狗黃牛峽，朝雲暮雨祠。所過頻問訊，到日自題詩。巫峽盤渦曉，黔陽貢物秋。丹砂同隕石，翠羽共沉舟。羈使空斜影，龍居閟積流。篙工幸不溺，俄頃逐輕鷗。竹宮時望拜，桂館或求仙。奼女臨波日，神光照夜年。徒聞斬蛟劍，無復爨犀船。使者隨秋色，迢迢獨上天。北池雲水闊，華館闢秋風。獨鶴元依渚，衰荷且映空。採菱寒刺上，蹋藕野泥中。素楫分曹往，金盤小徑通。萋萋露草碧，片片晚旗紅。杯酒沾津吏，衣裳與釣翁。異方初豔菊，故里亦高桐。搖落關山思，淹留戰伐功。嚴城殊未掩，清宴已知終。何補參卿事，歡娛到薄躬。東川詩友合，此贈怯輕為。況復傳宗近，空然惜別離。梅花交近野，草色向平池。倘憶江邊臥，歸期願早知。雙峰寂寂對春臺，萬竹青青照客杯。細草留連侵坐軟，殘花悵望近人開。同舟昨日何由得，並馬今朝未擬回。直到綿州始分首，江邊樹裡共誰來。圃畦新雨潤，愧子廢鋤來。竹杖交頭拄，柴扉隔徑開。欲棲群鳥亂，未去小童催。明日重陽酒，相迎自醱醅。微雨不滑道，斷雲疏復行。紫崖奔處黑，白鳥去邊明。秋日新沾影，寒江舊落聲。柴扉臨野碓，半得搗香粳。江雨舊無時，天晴忽散絲。暮秋沾物冷，今日過雲遲。上馬迥休出，看鷗坐不辭。高軒當灩澦，潤色靜書帷。物色歲將晏，天隅人未歸。朔風鳴淅淅，寒雨下霏霏。為客無時了，悲秋向夕終。瘴餘夔子國，霜薄楚王宮。草敵虛嵐翠，花禁冷葉紅。年年小搖落，不與故園同。江水東流去，清樽日復斜。異方同宴賞，何處是京華。亭景臨山水，村煙對浦沙。狂歌過於勝，得醉即為家。瘴癘浮三蜀，風雲暗百蠻。捲簾唯白水，隱几亦青山。猿捷長難見，鷗輕故不還。無錢從滯客，有鏡巧催顏。汝去迎妻子，高秋念卻回。即今螢已亂，好與雁同來。東望西江水，南遊北戶開。卜居期靜處，會有故人杯。楚塞難為路，藍田莫滯留。衣裳判白露，鞍馬信清秋。滿峽重江水，開帆八月舟。此時同一醉，應在仲宣樓。極樂三軍士，誰知百戰場。無私齊綺饌，久坐密金章。醉客沾鸚鵡，佳人指鳳凰。幾時來翠節，特地引紅妝。繡段裝檐額，金花帖鼓腰。一夫先舞劍，百戲後歌樵。江樹城孤遠，雲臺使寂寥。漢朝頻選將，應拜霍嫖姚。有使歸三峽，相過問兩京。函關猶出將，渭水更屯兵。裝置邯鄲道，和親邏些城。幽燕唯鳥去，商洛少人行。衰謝身何補，蕭條病轉嬰。霜天到宮闕，戀主寸心明。季冬日已長，山晚半天赤。蜀道多早花，江間饒奇石。石櫃曾波上，臨虛蕩高壁。清暉回群鷗，暝色帶遠客。羈棲負幽意，感嘆向絕跡。信甘孱懦嬰，不獨凍餒迫。優遊謝康樂，放浪陶彭澤。吾衰未自安，謝爾性所適。南極老人自有星，北山移文誰勒銘。徵君已去獨鬆菊，哀壑無光留戶庭。予見亂離不得已，子知出處必須經。高車駟馬帶傾覆，悵望秋天虛翠屏。碧草逢春意，沅湘萬里秋。池要山簡馬，月淨庾公樓。磨滅餘篇翰，平生一釣舟。高唐寒浪減，彷彿識昭丘。新作湖邊宅，遠聞賓客過。自須開竹徑，誰道避雲蘿。官序潘生拙，才名賈傅多。舍舟應轉地，鄰接意如何。暫阻蓬萊閣，終為江海人。揮金應物理，拖玉豈吾身。羹煮秋蓴滑，杯迎露菊新。賦詩分氣象，佳句莫頻頻。南溪老病客，相見下肩輿。近發看烏帽，催蓴煮白魚。宅中平岸水，身外滿床書。憶爾才名叔，含悽意有餘。萬壑樹聲滿，千崖秋氣高。浮舟出郡郭，別酒寄江濤。良會不復久，此生何太勞。窮愁但有骨，群盜尚如毛。吾舅惜分手，使君寒贈袍。沙頭暮黃鵠，失侶自哀號。豺狼當路，無地遊從。天下幾人畫古鬆，畢巨集已老韋偃少。絕筆長風起纖末，滿堂動色嗟神妙。兩株慘裂苔蘚皮，屈鐵交錯回高枝。白摧朽骨龍虎死，黑入太陰雷雨垂，鬆根胡僧憩寂寞，龐眉皓首無住著。偏袒右肩露雙腳，葉裡松子僧前落。韋侯韋侯數相見，我有一匹好東絹，重之不減錦繡段。已令拂拭光凌亂，請公放筆為直幹。霧隱平郊樹，風含廣岸波。沉沉春色靜，慘慘暮寒多。戍鼓猶長擊，林鶯遂不歌。忽思高宴會，朱袖拂雲和。旅食驚雙燕，銜泥入此堂。應同避燥溼，且復過炎涼。養子風塵際，來時道路長。今秋天地在，吾亦離殊方。湖水林風相與清，殘尊下馬復同傾。久判野鶴如霜鬢，遮莫鄰雞下五更。月峽瞿塘雲作頂，亂石崢嶸俗無井。雲安酤水奴僕悲，魚復移居心力省。白帝城西萬竹蟠，接筒引水喉不幹。人生留滯生理難，鬥水何直百憂寬。雄都元壯麗，望幸欻威神。地利西通蜀，天文北照秦。風煙含越鳥，舟楫控吳人。未枉周王駕，終期漢武巡。甲兵分聖旨，居守付宗臣。早發雲臺仗，恩波起涸鱗。近時馮紹正，能畫鷙鳥樣。明公出此圖，無乃傳其狀。殊姿各獨立，清絕心有向。疾禁千里馬，氣敵萬人將。憶昔驪山宮，冬移含元仗。天寒大羽獵，此物神俱王。當時無凡材，百中皆用壯。粉墨形似間，識者一惆悵。干戈少暇日，真骨老崖嶂。為君除狡兔，會是翻韝上。故躋瀼岸高，頗免崖石擁。開襟野堂豁，繫馬林花動。雉堞粉如雲，山田麥無壟。春氣晚更生，江流靜猶湧。四序嬰我懷，群盜久相踵。黎民困逆節，天子渴垂拱。所思注東北，深峽轉修聳。衰老自成病，郎官未為冗。悽其望呂葛，不復夢周孔。濟世數向時，斯人各枯冢。楚星南天黑，蜀月西霧重。安得隨鳥翎，迫此懼將恐。喬木村墟古，疏籬野蔓懸。清琴將暇日，白首望霜天。登俎黃甘重，支床錦石圓。遠遊雖寂寞，難見此山川。稻獲空雲水，川平對石門。寒風疏落木，旭日散雞豚。野哭初聞戰，樵歌稍出村。無家問訊息，作客信乾坤。城峻隨天壁，樓高更女牆。江流思夏後，風至憶襄王。老去聞悲角，人扶報夕陽。公孫初恃險，躍馬意何長。故人昔隱東蒙峰，已佩含景蒼精龍。故人今居子午谷，獨在陰崖結茅屋。屋前太古玄都壇，青石漠漠常風寒。子規夜啼山竹裂，王母晝下雲旗翻。知君此計成長往，芝草琅玕日應長。鐵鎖高垂不可攀，致身福地何蕭爽。亂後碧井廢，時清瑤殿深。銅瓶未失水，百丈有哀音。側想美人意，應非寒甃沉。蛟龍半缺落，猶得折黃金。有瘴非全歇，為冬亦不難。夜郎溪日暖，白帝峽風寒。蒸裹如千室，焦糟幸一柈。茲辰南國重，舊俗自相歡。鄭南伏毒寺，瀟灑到江心。石影銜珠閣，泉聲帶玉琴。風杉曾曙倚，雲嶠憶春臨。萬里滄浪外，龍蛇只自深。悵望東陵道，平生灞上游。春濃停野騎，夜宿敞雲樓。離別人誰在，經過老自休。眼前今古意，江漢一歸舟。致此自僻遠，又非珠玉裝。如何有奇怪，每夜吐光芒。虎氣必騰踔，龍身寧久藏。風塵苦未息，持汝奉明王。沄沄逆素浪，落落展清眺。幸有舟楫遲，得盡所歷妙。空靈霞石峻，楓栝隱奔峭。青春猶無私，白日亦偏照。可使營吾居，終焉託長嘯。毒瘴未足憂，兵戈滿邊徼。曏者留遺恨，恥為達人誚。回帆覬賞延，佳處領其要。春雨暗暗塞峽中，早晚來自楚王宮。亂波分披已打岸，弱雲狼藉不禁風。寵光蕙葉與多碧，點注桃花舒小紅。谷口子真正憶汝，岸高瀼滑限西東。省郎憂病士，書信有柴胡。飲子頻通汗，懷君想報珠。親知天畔少，藥味峽中無。歸楫生衣臥，春鷗洗翅呼。猶聞上急水，早作取平途。萬里皇華使，為僚記腐儒。熊羆哮我東，虎豹號我西。我後鬼長嘯，我前狨又啼。天寒昏無日，山遠道路迷。驅車石龕下，仲冬見虹霓。伐竹者誰子，悲歌上雲梯。為官採美箭，五歲供樑齊。苦雲直簳盡，無以充提攜。奈何漁陽騎，颯颯驚烝黎。先帝弓劍遠，小臣餘此生。蹉跎病江漢，不復謁承明。餞爾白頭日，永懷丹鳳城。遲遲戀屈宋，渺渺臥荊衡。魂斷航舸失，天寒沙水清。肺肝若稍愈，亦上赤霄行。當代論才子，如公復幾人。驊騮開道路，鷹隼出風塵。行色秋將晚，交情老更親。天涯喜相見，披豁對吾真。·198·碧澗雖多雨，秋沙先少泥。蛟龍引子過，荷芰逐花低。老去參戎幕，歸來散馬蹄。稻粱須就列，榛草即相迷。蓄積思江漢，疏頑惑町畦。稍酬知己分，還入故林棲。西北樓成雄楚都，遠開山嶽散江湖。二儀清濁還高下，三伏炎蒸定有無。推轂幾年唯鎮靜，曳裾終日盛文儒。白頭授簡焉能賦，愧似相如為大夫。巫山小搖落，碧色見松林。百鳥各相命，孤雲無自心。層軒俯江壁，要路亦高深。朱紱猶紗帽，新詩近玉琴。功名不早立，衰病謝知音。哀世非王粲，終然學越吟。懶心似江水，日夜向滄洲。不道含香賤，其如鑷白休。經過調碧柳，蕭索倚朱樓。畢娶何時竟，消中得自由。豪華看古往，服食寄冥搜。詩盡人間興，兼須入海求。香稻三秋末，平田百頃間。喜無多屋宇，幸不礙雲山。御夾侵寒氣，嘗新破旅顏。紅鮮終日有，玉粒未吾慳。稻米炊能白，秋葵煮復新。誰雲滑易飽，老藉軟俱勻。種幸房州熟，苗同伊闕春。無勞映渠碗，自有色如銀。盜賊浮生困，誅求異俗貧。空村惟見鳥，落日未逢人。步壑風吹面，看松露滴身。遠山回白首，戰地有黃塵。漠漠虛無裡，連連睥睨侵。樓光去日遠，峽影入江深。臘破思端綺，春歸待一金。去年梅柳意，還欲攪邊心。陳跡隨人事，初秋別此亭。重來梨葉赤，依舊竹林青。風幔何時卷，寒砧昨夜聲。無由出江漢，愁緒月冥冥。一匱功盈尺，三峰意出群。望中疑在野，幽處欲生雲。慈竹春陰覆，香爐曉勢分。惟南將獻壽，佳氣日氛氳。楚岸收新雨，春臺引細風。情人來石上，鮮膾出江中。鄰舍煩書札，肩輿強老翁。病身虛俊味，何幸飫兒童。灩澦既沒孤根深，西來水多愁太陰。江天漠漠鳥雙去，風雨時時龍一吟。舟人漁子歌回首，估客胡商淚滿襟。寄語舟航惡年少，休翻鹽井橫黃金。九日明朝是，相要舊俗非。老翁難早出，賢客幸知歸。舊採黃花剩，新梳白髮微。漫看年少樂，忍淚已沾衣。高馬勿唾面，長魚無損鱗。辱馬馬毛焦，困魚魚有神。君看磊落士，不肯易其身。蕩蕩萬斛船，影若揚白虹。起檣必椎牛，掛席集眾功。自非風動天，莫置大水中。烈士惡多門，小人自同調。名利苟可取，殺身傍權要。何當官曹清，爾輩堪一笑。渥窪汗血種，天上麒麟兒。才士得神秀，書齋聞爾為。棣華晴雨好，彩服暮春宜。朋酒日歡會，老夫今始知。聞說江陵府，雲沙靜眇然。白魚如切玉，朱橘不論錢。水有遠湖樹，人今何處船。青山各在眼，卻望峽中天。南國調寒杵，西江浸日車。客愁連蟋蟀，亭古帶蒹葭。不返青絲鞚，虛燒夜燭花。老翁須地主，細細酌流霞。大賢為政即多聞，刺史真符不必分。尚有西郊諸葛廟，臥龍無首對江濆。凜冽倦玄冬，負暄嗜飛閣。羲和流德澤，顓頊愧倚薄。毛髮具自和，肌膚潛沃若。太陽信深仁，衰氣欻有託。欹傾煩注眼，容易收病腳。流離木杪猿，翩躚山顛鶴。用知苦聚散，哀樂日已作。即事會賦詩，人生忽如昨。古來遭喪亂，賢聖盡蕭索。胡為將暮年，憂世心力弱。漳濱與蒿里，逝水竟同年。欲掛留徐劍，猶回憶戴船。相知成白首，此別間黃泉。風雨嗟何及，江湖涕泫然。修文將管輅，奉使失張騫。史閣行人在，詩家秀句傳。客亭鞍馬絕，旅櫬網蟲懸。復魄昭丘遠，歸魂素滻偏。樵蘇封葬地，喉舌罷朝天。秋色凋春草，王孫若個邊。聞道雲安麴米春，才傾一盞即醺人。乘舟取醉非難事，下峽消愁定幾巡。長年三老遙憐汝，棙柁開頭捷有神。已辦青錢防僱直，當令美味入吾脣。汝性不茹葷，清靜僕伕內。秉心識本源，於事少滯礙。雲端水筒坼，林表山石碎。觸熱藉子修，通流與廚會。往來四十里，荒險崖谷大。日曛驚未餐，貌赤愧相對。浮瓜供老病，裂餅嘗所愛。於斯答恭謹，足以殊殿最。詎要方士符，何假將軍蓋。行諸直如筆，用意崎嶇外。歸朝不相見，蜀使忽傳亡。虛歷金華省，何殊地下郎。致君丹檻折，哭友白雲長。獨步詩名在，只令故舊傷。禹廟空山裡，秋風落日斜。荒庭垂橘柚，古屋畫龍蛇。雲氣生虛壁，江聲走白沙。早知乘四載，疏鑿控三巴。拾遺曾奏數行書，懶性從來水竹居。奉引濫騎沙苑馬，幽棲真釣錦江魚。謝安不倦登臨費，阮籍焉知禮法疏。枉沐旌麾出城府，草茅無徑欲教鋤。江上秋已分，林中瘴猶劇。畦丁告勞苦，無以供日夕。蓬莠獨不焦，野蔬暗泉石。卷耳況療風，童兒且時摘。侵星驅之去，爛熳任遠適。放筐亭午際，洗剝相蒙冪。登床半生熟，下箸還小益。加點瓜薤間，依稀橘奴跡。亂世誅求急，黎民糠籺窄。飽食復何心，荒哉膏粱客。富家廚肉臭，戰地骸骨白。寄語惡少年，黃金且休擲。北城擊柝復欲罷，東方明星亦不遲。鄰雞野哭如昨日，物色生態能幾時，舟楫眇然自此去，江湖遠適無前期。出門轉眄已陳跡，藥餌扶吾隨所之。水宿仍餘照，人煙復此亭。驛邊沙舊白，湖外草新青。永珍皆春氣，孤槎自客星。隨波無限月，的的近南溟。肅肅湘妃廟，空牆碧水春。蟲書玉佩蘚，燕舞翠帷塵。晚泊登汀樹，微馨借渚蘋。蒼梧恨不盡，染淚在叢筠。不見故人十年餘，不道故人無素書。願逢顏色關塞遠，豈意出守江城居。外江三峽且相接，斗酒新詩終日疏。謝脁每篇堪諷誦，馮唐已老聽吹噓。泊船秋夜經春草，伏枕青楓限玉除。眼前所寄選何物，贈子云安雙鯉魚。漠漠舊京遠，遲遲歸路賒。殘年傍水國，落日對春華。樹蜜早蜂亂，江泥輕燕斜。賈生骨已朽，悽惻近長沙。依沙宿舸船，石瀨月娟娟。風起春燈亂，江鳴夜雨懸。晨鐘雲外溼，勝地石堂煙。柔櫓輕鷗外，含悽覺汝賢。不夜楚帆落，避風湘渚間。水耕先浸草，春火更燒山。早泊雲物晦，逆行波浪慳。飛來雙白鶴，過去杳難攀。春生南國瘴，氣待北風蘇。向晚霾殘日，初宵鼓大爐。爽攜卑溼地，聲拔洞庭湖。萬里魚龍伏，三更鳥獸呼。滌除貪破浪，愁絕付摧枯。執熱沉沉在，凌寒往往須。且知寬疾肺，不敢恨危途。再宿煩舟子，衰容問僕伕。今晨非盛怒，便道即長驅。隱几看帆席，雲州湧坐隅。輟棹青楓浦，雙楓舊已摧。自驚衰謝力，不道棟樑材。浪足浮紗帽，皮須截錦苔。江邊地有主，暫借上天回。暝色延山徑，高齋次水門。薄雲巖際宿，孤月浪中翻。鸛鶴追飛靜，豺狼得食喧。不眠憂戰伐，無力正乾坤。客子庖廚薄，江樓枕蓆清。衰年病只瘦，長夏想為情。滑憶雕胡飯，香聞錦帶羹。溜匙兼暖腹，誰欲致杯罌。去秋涪江木落時，臂槍走馬誰家兒。到今不知白骨處，部曲有去皆無歸。遂州城中漢節在，遂州城外巴人稀。戰場冤魂每夜哭，空令野營猛士悲。山木抱雲稠，寒江繞上頭。雪崖才變石，風幔不依樓。社稷堪流涕，安危在運籌。看君話王室，感動幾銷憂。炎海韶州牧，風流漢署郎。分符先令望，同舍有輝光。白首多年疾，秋天昨夜涼。洞庭無過雁，書疏莫相忘。樓雨沾雲幔，山寒著水城。徑添沙面出，湍減石稜生。菊蕊悽疏放，松林駐遠情。滂沱朱檻溼，萬慮傍檐楹。南紀風濤壯，陰晴屢不分。野流行地日，江入度山雲。層閣憑雷殷，長空水面文。雨來銅柱北，應洗伏波軍。自罷千秋節，頻傷八月來。先朝常宴會，壯觀已塵埃。鳳紀編生日，龍池塹劫灰。湘川新涕淚，秦樹遠樓臺。寶鏡群臣得，金吾萬國回。衢尊不重飲，白首獨餘哀。御氣雲樓敞，含風彩仗高。仙人張內樂，王母獻宮桃。羅襪紅蕖豔，金羈白雪毛。舞階銜壽酒，走索背秋毫。聖主他年貴，邊心此日勞。桂江流向北，滿眼送波濤。與子避地西康州，洞庭相逢十二秋。遠愧尚方曾賜履，竟非吾土倦登樓。久存膠漆應難並，一辱泥塗遂晚收。李杜齊名真忝竊，朔雲寒菊倍離憂。尚覺王孫貴，豪家意頗濃。屏開金孔雀，褥隱繡芙蓉。且食雙魚美，誰看異味重。門闌多喜色，女婿近乘龍。華館春風起，高城煙霧開。雜花分戶映，嬌燕入簾回。一見能傾座，虛懷只愛才。鹽官雖絆驥，名是漢廷來。薛公十一鶴，皆寫青田真。畫色久欲盡，蒼然猶出塵。低昂各有意，磊落如長人。佳此志氣遠，豈惟粉墨新。萬里不以力，群遊森會神。威遲白鳳態，非是倉庚鄰。高堂未傾覆，常得慰嘉賓。曝露牆壁外，終嗟風雨頻。赤霄有真骨，恥飲洿池津。冥冥任所往，脫略誰能馴。東嶽雲峰起，溶溶滿太虛。震雷翻幕燕，驟雨落河魚。座對賢人酒，門聽長者車。相邀愧泥濘，騎馬到階除。夜醉長沙酒，曉行湘水春。岸花飛送客，檣燕語留人。賈傅才未有，褚公書絕倫。高名前後事，回首一傷神。遺廟丹青落，空山草木長。猶聞辭後主，不復臥南陽。巫山不見廬山遠，松林蘭若秋風晚。一老猶鳴日暮鍾，諸僧尚乞齋時飯。香爐峰色隱晴湖，種杏仙家近白榆。飛錫去年啼邑子，獻花何日許門徒。卓立群峰外，蟠根積水邊。他皆任厚地，爾獨近高天。白榜千家邑，清秋萬估船。詞人取佳句，刻畫竟誰傳。守歲阿戎家，椒盤已頌花。盍簪喧櫪馬，列炬散林鴉。四十明朝過，飛騰暮景斜。誰能更拘束，爛醉是生涯。曲江蕭條秋氣高，菱荷枯折隨風濤，遊子空嗟垂二毛。白石素沙亦相蕩，哀鴻獨叫求其曹。即事非今亦非古，長歌激越梢林莽，比屋豪華固難數。吾人甘作心似灰，弟侄何傷淚如雨。自斷此生休問天，杜曲幸有桑麻田，故將移住南山邊。短衣匹馬隨李廣，看射猛虎終殘年。道為謀書重，名因賦頌雄。禮闈曾擢桂，憲府舊乘驄。流水生涯盡，浮雲世事空。唯餘舊臺柏，蕭瑟九原中。江度寒山閣，城高絕塞樓。翠屏宜晚對，白谷會深遊。急急能鳴雁，輕輕不下鷗。彝陵春色起，漸擬放扁舟。酒渴愛江清，餘甘漱晚汀。軟沙欹坐穩，冷石醉眠醒。野膳隨行帳，華音發從伶。數杯君不見，醉已遣沉冥。此堂存古制，城上俯江郊。落構垂雲雨，荒階蔓草茅。柱穿蜂溜蜜，棧缺燕添巢。坐接春杯氣，心傷豔蕊梢。英靈如過隙，宴衎願投膠。莫問東流水，生涯未即拋。蛟室圍青草，龍堆擁白沙。護江盤古木，迎棹舞神鴉。破浪南風正，收帆畏日斜。雲山千萬疊，底處上仙槎。峽口大江間，西南控百蠻。城欹連粉堞，岸斷更青山。開闢多天險，防隅一水關。亂離聞鼓角，秋氣動衰顏。時清關失險，世亂戟如林。去矣英雄事，荒哉割據心。蘆花留客晚，楓樹坐猿深。疲苶煩親故，諸侯數賜金。西南萬壑注，勍敵兩崖開。地與山根裂，江從月窟來。削成當白帝，空曲隱陽臺。疏鑿功雖美，陶鈞力大哉。早宿賓從勞，仲春江山麗。飄風過無時，舟楫敢不繫。回塘澹暮色，日沒眾星嘒。缺月殊未生，青燈死分翳。窮途多俊異，亂世少恩惠。鄙夫亦放蕩，草草頻卒歲。斯文憂患餘，聖哲垂彖系。午辭空靈岑，夕得花石戍。岸疏開闢水，木雜今古樹。地蒸南風盛，春熱西日暮。四序本平分，氣候何回互。茫茫天造間，理亂豈恆數。系舟盤藤輪，策杖古樵路。罷人不在村，野圃泉自注。柴扉雖蕪沒，農器尚牢固。山東殘逆氣，吳楚守王度。誰能扣君門，下令減徵賦。鸚鵡含愁思，聰明憶別離。翠衿渾短盡，紅觜漫多知。未有開籠日，空殘舊宿枝。世人憐復損，何用羽毛奇。垂白馮唐老，清秋宋玉悲。江喧長少睡，樓迥獨移時。多難身何補，無家病不辭。甘從千日醉，未許七哀詩。新亭有高會，行子得良時。日動映江幕，風鳴排檻旗。絕葷終不改，勸酒欲無詞。已墮峴山淚，因題零雨詩。聞道王喬舄，名因太史傳。如何碧雞使，把詔紫微天。秦嶺愁回馬，涪江醉泛船。青城漫汙雜，吾舅意悽然。高齋常見野，愁坐更臨門。十月山寒重，孤城月水昏。葭萌氐種迥，左擔犬戎存。終日憂奔走，歸期未敢論。孟氏好兄弟，養親唯小園。承顏胝手足，坐客強盤飧。負米力葵外，讀書秋樹根。卜鄰慚近舍，訓子學誰門。吾宗老孫子，質樸古人風。耕鑿安時論，衣冠與世同。在家常早起，憂國願年豐。語及君臣際，經書滿腹中。花葉隨天意，江溪共石根。早霞隨類影，寒水各依痕。易下楊朱淚，難招楚客魂。風濤暮不穩，舍棹宿誰門。苒苒谷中寺，娟娟林表峰。闌干上處遠，結構坐來重。騎馬行春徑，衣冠起晚鐘。雲門青寂寂，此別惜相從。蕭史幽棲地，林間蹋鳳毛。洑流何處入，亂石閉門高。客醉揮金碗，詩成得繡袍。清秋多宴會，終日困香醪。田園須暫往，戎馬惜離群。去遠留詩別，愁多任酒醺。一秋常苦雨，今日始無雲。山路時吹角，那堪處處聞。天門日射黃金榜，春殿晴曛赤羽旗。宮草微微承委佩，爐煙細細駐遊絲。雲近蓬萊常好色，雪殘鳷鵲亦多時。侍臣緩步歸青瑣，退食從容出每遲。露下天高秋水清，空山獨夜旅魂驚。疏燈自照孤帆宿，新月猶懸雙杵鳴。南菊再逢人臥病，北書不至雁無情。步蟾倚杖看牛鬥，銀漢遙應接鳳城。杖錫何來此，秋風已颯然。雨荒深院菊，霜倒半池蓮。放逐寧違性，虛空不離禪。相逢成夜宿，隴月向人圓。天水秋雲薄，從西萬里風。今朝好晴景，久雨不妨農。塞柳行疏翠，山梨結小紅。胡笳樓上發，一雁入高空。夕烽來不近，每日報平安。塞上傳光小，雲邊落點殘。照秦通警急，過隴自艱難。聞道蓬萊殿，千門立馬看。弱水應無地，陽關已近天。今君渡沙磧，累月斷人煙。好武寧論命，封侯不計年。馬寒防失道，雪沒錦鞍韉。多病秋風落，君來慰眼前。自聞茅屋趣，只想竹林眠。滿谷山雲起，侵籬澗水懸。嗣宗諸子侄，早覺仲容賢。五嶺皆炎熱，宜人獨桂林。梅花萬里外，雪片一冬深。聞此寬相憶，為邦復好音。江邊送孫楚，遠附白頭吟。何限倚山木，吟詩秋葉黃。蟬聲集古寺，鳥影度寒塘。風物悲遊子，登臨憶侍郎。老夫貪佛日，隨意宿僧房。消渴遊江漢，羈棲尚甲兵。幾年逢熟食，萬里逼清明。松柏邛山路，風花白帝城。汝曹催我老，回首淚縱橫。鄭老身仍竄，台州信所傳。為農山澗曲，臥病海雲邊。世已疏儒素，人猶乞酒錢。徒勞望牛鬥，無計劚龍泉。不見李生久，佯狂真可哀。世人皆欲殺，吾意獨憐才。敏捷詩千首，飄零酒一杯。匡山讀書處，頭白好歸來。曾為掾吏趨三輔，憶在潼關詩興多。巫峽忽如瞻華嶽，蜀江猶似見黃河。舟中得病移衾枕，洞口經春長薜蘿。形勝有餘風土惡，幾時回首一高歌。追餞同舟日，傷春一水間。飄零為客久，衰老羨君還。花遠重重樹，雲輕處處山。天涯故人少，更益鬢毛斑。江草日日喚愁生，巫峽泠泠非世情。盤渦鷺浴底心性，獨樹花發自分明。十年戎馬暗萬國，異域賓客老孤城。渭水秦山得見否，人經罷病虎縱橫。憑高送所親，久坐惜芳辰。遠水非無浪，他山自有春。野花隨處發，官柳著行新。天際傷愁別，離筵何太頻。天畔群山孤草亭，江中風浪雨冥冥。一雙白魚不受釣，三寸黃甘猶自青。多病馬卿無日起，窮途阮籍幾時醒。未聞細柳散金甲，腸斷秦川流濁涇。華亭入翠微，秋日亂清暉。崩石欹山樹，清漣曳水衣。紫鱗衝岸躍，蒼隼護巢歸。向晚尋徵路，殘雲傍馬飛。秋水通溝洫，城隅進小船。晚涼看洗馬，森木亂鳴蟬。菱熟經時雨，蒲荒八月天。晨朝降白露，遙憶舊青氈。樹密當山徑，江深隔寺門。霏霏雲氣重，閃閃浪花翻。不復知天大，空餘見佛尊。時應清盥罷，隨喜給孤園。春日無人境，虛空不住天。鶯花隨世界，樓閣寄山巔。遲暮身何得，登臨意惘然。誰能解金印，瀟灑共安禪。舟楫諸侯餞，車輿使者歸。山花相映發，水鳥自孤飛。春日垂霜鬢，天隅把繡衣。故人從此去，寥落寸心違。柳影含雲幕，江波近酒壺。異方驚會面，終宴惜征途。沙晚低風蝶，天晴喜浴鳧。別離傷老大，意緒日荒蕪。絕域長夏晚，茲樓清宴同。朝廷燒棧北，鼓角滿天東。屢食將軍第，仍騎御史驄。本無丹灶術，那免白頭翁。寇盜狂歌外，形骸痛飲中。野雲低渡水，檐雨細隨風。出號江城黑，題詩蠟炬紅。此身醒復醉，不擬哭途窮。藜杖侵寒露，蓬門啟曙煙。力稀經樹歇，老困撥書眠。秋覺追隨盡，來因孝友偏。清談見滋味，爾輩可忘年。改席臺能迥，留門月復光。雲行遺暑溼，山谷進風涼。老去一杯足，誰憐屢舞長。何須把官燭，似惱鬢毛蒼。峽險江驚急，樓高月迥明。一時今夕會，萬里故鄉情。星落黃姑渚，秋辭白帝城。老人因酒病，堅坐看君傾。明月生長好，浮雲薄漸遮。悠悠照邊塞，悄悄憶京華。清動杯中物，高隨海上查。不眠瞻白兔，百過落烏紗。對月那無酒，登樓況有江。聽歌驚白鬢，笑舞拓秋窗。尊蟻添相續，沙鷗並一雙。盡憐君醉倒，更覺片心降。大家東征逐子回，風生洲渚錦帆開。青青竹筍迎船出，日日江魚入饌來。離別不堪無限意，艱危深仗濟時才。黔陽信使應稀少，莫怪頻頻勸酒杯。五盤雖雲險，山色佳有餘。仰凌棧道細，俯映江木疏。地僻無網罟，水清反多魚。好鳥不妄飛，野人半巢居。喜見淳樸俗，坦然心神舒。東郊尚格鬥，巨猾何時除。故鄉有弟妹，流落隨丘墟。成都萬事好，豈若歸吾廬。才名舊楚將，妙略擁兵機。玉壘雖傳檄，鬆州會解圍。和親知拙計，公主漫無歸。青海今誰得，西戎實飽飛。連峰積長陰，白日遞隱見。颼颼林響交，慘慘石狀變。山分積草嶺，路異明水縣。旅泊吾道窮，衰年歲時倦。卜居尚百里，休駕投諸彥。邑有佳主人，情如已會面。來書語絕妙，遠客驚深眷。食蕨不願餘，茅茨眼中見。隱豹深愁雨，潛龍故起雲。泥多仍徑曲，心醉阻賢群。忍待江山麗，還披鮑謝文。高樓憶疏豁，秋興坐氛氳。賢有不黔突，聖有不暖席。況我飢愚人，焉能尚安宅。始來茲山中，休駕喜地僻。奈何迫物累，一歲四行役。忡忡去絕境，杳杳更遠適。停驂龍潭雲，回首白崖石。臨岐別數子，握手淚再滴。交情無舊深，窮老多慘慼。平生懶拙意，偶值棲遁跡。去住與願違，仰慚林間翮。秋日野亭千橘香，玉盤錦席高雲涼。主人送客何所作，行酒賦詩殊未央。衰老應為難離別，賢聲此去有輝光。預傳籍籍新京尹，青史無勞數趙張。志士惜妄動，知深難固辭。如何久磨礪，但取不磷緇。夙夜聽憂主，飛騰急濟時。荊州過薛孟，為報欲論詩。赤縣官曹擁材傑，軟裘快馬當冰雪。長安苦寒誰獨悲，杜陵野老骨欲折。南山豆苗早荒穢，青門瓜地新凍裂。鄉里兒童項領成，朝廷故舊禮數絕。自然棄擲與時異，況乃疏頑臨事拙。飢臥動即向一旬，敝裘何啻聯百結。君不見空牆日色晚，此老無聲淚垂血。江水長流地，山雲薄暮時。寒花隱亂草，宿鳥擇深枝。舊國見何日，高秋心苦悲。人生不再好，鬢髮白成絲。草滿巴西綠，空城白日長。風吹花片片，春動水茫茫。八駿隨天子，群臣從武皇。遙聞出巡守，早晚遍遐荒。寒食明堪坐，春參夕已垂。好風經柳葉，清風照花枝。客淚聞歌掩，歸心畏酒知。佳辰邀賞遍，忽忽更何為？寒日經檐短，窮猿失木悲。峽中為客恨，江上憶君時。天地身何在，風塵病敢辭。封書兩行淚，沾灑裛新詩。汶上相逢年頗多，飛騰無那故人何。總戎楚蜀應全未，方駕曹劉不啻過。今日朝廷須汲黯，中原將帥憶廉頗。天涯春色催遲暮，別淚遙添錦水波。勳業終歸馬伏波，功曹非復漢蕭何。扁舟繫纜沙邊久，南國浮雲水上多。獨把魚竿終遠去，難隨鳥翼一相過。知君未愛春湖色，興在驪駒白玉珂。故人有遊子，棄擲傍天隅。他日憐才命，居然屈壯圖。十年猶塌翼，絕倒為驚籲。消渴今如在，提攜愧老夫。豈知臺閣舊，先拂鳳凰雛。得實翻蒼竹，棲枝把翠梧。北辰當宇宙，南嶽據江湖。國帶風塵色，兵張虎豹符。數論封內事，揮發府中趨。贈爾秦人策，莫鞭轅下駒。秋日蕭韋逝，淮王報峽中。少年疑柱史，多術怪仙公。不但時人惜，只應吾道窮。一哀侵疾病，相識自兒童。處處鄰家笛，飄飄客子蓬。強吟懷舊賦，已作白頭翁。天下甲馬未盡銷，豈免溝壑常漂漂。劍南歲月不可度，邊頭公卿仍獨驕。費心姑息是一役，肥肉大酒徒相要。嗚呼古人已糞土，獨覺志士甘漁樵。況我飄轉無定所，終日慼慼忍羈旅。秋宿霜溪素月高，喜得與子長夜語。東遊西還力實倦，從此將身更何許。知子鬆根長茯苓，遲暮有意來同煮。孤雁不飲啄，飛鳴聲念群。誰憐一片影，相失萬重雲。望盡似猶見，哀多如更聞。野鴉無意緒，鳴噪自紛紛。囀枝黃鳥近，泛渚白鷗輕。一徑野花落，孤村春水生。衰年催釀黍，細雨更移橙。漸喜交遊絕，幽居不用名。檐影微微落，津流脈脈斜。野船明細火，宿雁聚圓沙。雲掩初弦月，香傳小樹花。鄰人有美酒，稚子夜能賒。聞說荊南馬，尚書玉腕騮。頓驂飄赤汗，跼蹐顧長楸。胡虜三年入，乾坤一戰收。舉鞭如有問，欲伴習池遊。中天積翠玉臺遙，上帝高居絳節朝。遂有馮夷來擊鼓，始知嬴女善吹簫。江光隱見黿鼉窟，石勢參差烏鵲橋。更肯紅顏生羽翼，便應黃髮老漁樵。陽翟空知處，荊南近得書。積年仍遠別，多難不安居。江漢春風起，冰霜昨夜除。雲天猶錯莫，花萼尚蕭疏。對酒都疑夢，吟詩正憶渠。舊時元日會，鄉黨羨吾廬。看花雖郭內，倚杖即溪邊。山縣早休市，江橋春聚船。狎鷗輕白浪，歸雁喜青天。物色兼生意，淒涼憶去年。舊相恩追後，春池賞不稀。闕庭分未到，舟楫有光輝。豉化蓴絲熟，刀鳴鱠縷飛。使君雙皁蓋，灘淺正相依。北斗三更席，西江萬里船。杖藜登水榭，揮翰宿春天。白髮煩多酒，明星惜此筵。始知雲雨峽，忽盡下牢邊。楠樹色冥冥，江邊一蓋青。近根開藥圃，接葉制茅亭。落景陰猶合，微風韻可聽。尋常絕醉困，臥此片時醒。鵝兒黃似酒，對酒愛新鵝。引頸嗔船逼，無行亂眼多。翅開遭宿雨，力小困滄波。客散層城暮，狐狸奈若何。曙角凌雲罷，春城帶雨長。水花分塹弱，巢燕得泥忙。令弟雄軍佐，凡才汙省郎。萍漂忍流涕，衰颯近中堂。江湖春欲暮，牆宇日猶微。暗暗春籍滿，輕輕花絮飛。翰林名有素，墨客興無違。今夜文星動，吾儕醉不歸。海內文章伯，湖邊意緒多。玉尊移晚興，桂楫帶酣歌。春日繁魚鳥，江天足芰荷。鄭莊賓客地，衰白遠來過。醉酒揚雄宅，升堂子賤琴。不堪垂老鬢，還對欲分襟。天地西江遠，星辰北斗深。烏臺俯麟閣，長夏白頭吟。衰年正苦病侵凌，首夏何須氣鬱蒸。大水淼茫炎海接，奇峰硉兀火雲升。思沾道暍黃梅雨，敢望宮恩玉井冰。不是尚書期不顧，山陰野雪興難乘。廊廟之具裴施州，宿昔一逢無此流。金鐘大鏞在東序，冰壺玉衡懸清秋。自從相遇感多病，三歲為客寬邊愁。堯有四嶽明至理，漢二千石真分憂。幾度寄書白鹽北，苦寒贈我青羔裘。霜雪回光避錦袖，龍蛇動篋蟠銀鉤。紫衣使者辭覆命，再拜故人謝佳政。將老已失子孫憂，後來況接才華盛。自古稻粱多不足，至今鸂鶒亂為群。且休悵望看春水，更恐歸飛隔暮雲。青春欲盡急還鄉，紫塞寧論尚有霜。翅在雲天終不遠，力微矰繳絕須防。幕下郎官安穩無，從來不奉一行書。固知貧病人須棄，能使韋郎跡也疏。弱質豈自負，移根方爾瞻。細聲聞玉帳，疏翠近珠簾。未見紫煙集，虛蒙清露沾。何當一百丈，欹蓋擁高檐。綠竹半含籜，新梢才出牆。色侵書帙晚，陰過酒樽涼。雨洗娟娟淨，風吹細細香。但令無剪伐，會見拂雲長。沱水流中座，岷山到此堂。白波吹粉壁，青嶂插雕樑。直訝杉鬆冷，兼疑菱荇香。雪雲虛點綴，沙草得微茫。嶺雁隨毫末，川蜺飲練光。霏紅洲蕊亂，拂黛石蘿長。暗谷非關雨，丹楓不為霜。秋成玄圃外，景物洞庭旁。繪事功殊絕，幽襟興激昂。從來謝太傅，丘壑道難忘。湍駛風醒酒，船回霧起堤。高城秋自落，雜樹晚相迷。坐觸鴛鴦起，巢傾翡翠低。莫須驚白鷺，為伴宿清溪。樓上炎天冰雪生，高飛燕雀賀新成。碧窗宿霧濛濛溼，朱栱浮雲細細輕。杖鉞褰帷瞻具美，投壺散帙有餘清。自公多暇延參佐，江漢風流萬古情。