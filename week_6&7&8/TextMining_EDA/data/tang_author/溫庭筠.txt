寶函鈿雀金鸚鵬，沉香閽上吳山碧。楊柳又如絲，驛橋春雨時。畫樓音信斷，芳草江南岸。鸞鏡與花枝，此情誰得知。鳳凰相對盤金縷，牡丹一夜經微雨。明鏡照新妝，鬢經雙臉長。畫樓相望久，欄外垂絲柳。音信不歸來，社前雙燕回。滿宮明月梨花白，故人萬里關山隔。金雁一雙飛，淚痕沾繡衣。小園芳草綠，家住越溪曲。楊柳色依依，燕歸君不歸。?南園滿地堆輕絮，愁聞一霎清明雨。雨後卻斜陽，杏花零落香。無言勻睡臉，枕上屏山掩。時節慾黃昏，無□獨倚門。?水精簾裡頗黎枕，暖香惹夢鴛鴦錦。江上柳如煙，雁飛殘月天。藕比絲秋色淺，人勝參差剪。雙鬢隔香紅，玉釵頭上風。小山重疊金明滅，鬢雲欲度香腮雪。懶起畫蛾眉，弄妝梳洗遲。照花前後鏡，花面交相映。新帖繡羅襦，雙雙金鷓鴣。夜來皓月才當午，重簾悄悄無人語。深處麝煙長，臥時留薄妝。當年還自惜，往事那堪憶。花露月明殘，錦衾知曉寒。?雨晴夜合玲瓏日，萬枝香嫋紅絲拂。閒夢憶金堂，滿庭萱草長。繡簾垂□□，眉黛遠山綠。春水渡溪橋，憑欄魂欲消。?玉樓明月長相憶，柳絲嫋娜春無力。門外草萋萋，送君聞馬嘶，畫羅金翡翠，香燭銷成淚。花落子規啼，綠窗殘夢迷。玉纖彈處真珠落，流多暗溼鉛華薄。春露□朝華，秋波浸晚霞。風流心上物，本為風流出。看取薄情人，羅衣無此痕。?竹風輕動庭除冷，珠簾月上玲瓏影。山枕隱濃妝，綠檀金鳳凰。兩蛾愁黛淺，故國吳宮遠。春恨正關情，畫樓殘點聲。?翠翹金縷雙□□，水紋細起春池碧。池上海棠梨，雨晴花滿枝。繡衫遮笑靨。菸草黏飛蝶。青瑣對芳菲，玉關音信稀。?牡丹花謝鶯聲歇，綠楊滿院中庭月。相憶夢難成，背窗燈半明。翠鈿金靨臉，寂寞香閨掩。人遠淚闌干，燕飛春又殘。蕊黃無限當山額，宿妝隱笑紗窗隔。相見牡丹時，暫來還別離。翠釵金作股，釵上蝶雙舞。心事竟誰知，月明花滿枝。?杏花含露團香雪，綠楊陌上多離別。燈在月朧明，覺來聞曉鶯。玉鉤褰翠幕，妝淺舊眉薄。春夢正關情，鏡中蟬鬢輕。?晨起動徵鐸，客行悲故鄉。雞聲茅店月，人跡板橋霜。槲葉落山路，枳花明驛牆。因思杜陵夢，鳧雁滿回塘。背江樓，臨海月，城上角聲嗚咽。堤柳動，島煙昏，兩行徵雁分。京口路，歸帆渡，正是芳菲欲度。銀燭盡，玉繩低，一聲村落雞。金雀釵，紅粉面，花裡暫時相見。知我意，感君憐，此情須問天。香作穗，蠟成淚，還似兩人心意。山枕膩，錦衾寒，覺來更漏殘。柳絲長，春雨細，花外漏聲迢遞。驚塞雁，起城烏，畫屏金鷓鴣。香霧薄，透簾幕，惆悵謝家池閣。紅燭背，繡垂，夢長君不知。相見稀，相憶久，眉淺澹煙如柳。垂翠幕，結同心，待郎薰繡衾。城上月，白如雪，蟬鬢美人愁絕。宮樹暗，鵲橋橫，玉籤初報明。星斗稀，鐘鼓歇，簾外曉鶯殘月。蘭露重，柳風斜，滿庭堆落花。虛閣上，倚欄望，還似去年惆悵。春欲暮，思無窮，舊歡如夢中。玉爐香，紅蠟淚，偏照畫堂秋思。眉翠薄，鬢雲殘，夜長衾枕寒。梧桐樹，三更雨，不道離情正苦。一葉葉，一聲聲，空階滴到明。洛陽愁絕，楊柳花飄雪。終日行人恣攀折，橋下水流嗚咽。上馬爭勸離觴，南浦鶯聲斷腸。愁殺平原年少，回首揮淚知行。上陽春晚，宮女愁蛾淺。新歲清平思同輦，爭奈長安路遠。鳳帳鴛被徒薰，寂寞花鎖千門。競把黃金買賦，為妾將上明君。家臨長信往來道，乳燕雙雙拂菸草。油壁車輕金犢肥，流蘇帳曉春雞早。籠中嬌鳥暖猶睡，簾外落花閒不掃。衰桃一樹近前池，似惜紅顏鏡中老。千萬恨，恨極在天涯。山月不知心裡事，水風空落眼前花，搖曳碧雲斜。懶拂鴛鴦枕，休縫翡翠裙。羅帳罷爐薰。近來心更切，為思君。臉上金霞細，眉間翠鈿深。欹枕覆鴛衾。隔簾鶯百囀，感君心。撲蕊添黃子，呵花滿翠鬟。鴛枕映屏山。月明三五夜，對芳顏。手裡金鸚鵡，胸前繡鳳凰。偷眼暗形相。不如從嫁與，作鴛鴦。似帶如絲柳，團酥握雪花。簾卷玉鉤斜。九衢塵欲暮，逐香車。倭墮低梳髻，連娟細掃眉。終日兩相思。為君憔悴盡，百花時。轉眄如波眼，娉婷似柳腰。花裡暗相招。憶君腸欲斷，恨春宵。梳洗罷，獨倚望江樓：過盡千帆皆不是，斜暉脈脈水悠悠，腸斷白蘋洲。蘇武魂銷漢使前，古祠高樹兩茫然。雲邊雁斷胡天月，隴上羊歸塞草煙。回日樓臺非甲帳，去時冠劍是丁年。茂陵不見封侯印，空向秋波哭逝川。冰簟銀床夢不成，碧天如水夜雲輕。雁聲遠過瀟湘去，十二樓中月自明。楚女不歸，樓枕小河春水。月孤明，風又起，杏花稀。玉釵斜嚲雲鬟重，裙上金縷鳳。八行書，千里夢，雁南飛。花映柳條，閒向綠萍池上。。憑欄干，窺細浪，雨蕭蕭。近來音信兩疏索，洞房空寂寞。。掩銀屏，垂翠箔，度春宵。羅帶惹香，猶系別時紅豆。淚痕新，金縷舊，斷離腸。一雙嬌燕語雕樑，還是去年時節。綠陰濃，芳草歇，柳花狂。日映紗窗，金鴨小屏山碧。故鄉春，煙靄隔，背蘭缸。宿妝惆悵倚高閣，千里雲影薄。草初齊，花又落，燕雙雙。江畔，相喚。曉妝鮮，仙景個女採蓮。請君莫向那岸邊，少年，好花新滿船。紅袖搖曳逐風暖，垂玉腕，腸向柳絲斷。浦南歸，浦北歸，莫知，晚來人已稀。同伴，相喚。杏花稀，夢裡每愁依違。仙客一雲燕已飛，不歸，淚痕空滿衣。天際雲鳥引情遠，春已晚，煙靄渡南苑。雪梅香，柳帶長，小娘，轉令人意傷。湖上。閒望。雨瀟瀟。煙浦花橋。路遙。謝娘翠蛾愁不銷。終朝。夢魂遨晚潮。蕩子天涯歸棹遠。春已晚。鶯語空腸斷。若耶溪。溪水西。柳堤。不聞郎馬嘶。館娃宮外鄴城西，遠映征帆近拂堤。系得王孫歸意切，不同芳草綠萋萋。金縷毿毿碧瓦溝，六宮眉黛惹香愁。晚來更帶龍池雨，半拂欄干半入樓。井底點燈深燭伊，共郎長行莫圍棋。玲瓏骰子安紅豆，入骨相思知不知。兩兩黃鸝色似金，嫋枝啼露動芳音。春來幸自長如線，可惜牽纏蕩子心。南內牆東御路旁，須知春色柳絲長。杏花未肯無情思，何事行人最斷腸。蘇小門前柳萬條，毿毿金線拂平橋。黃鶯不語東風起，深閉朱門伴舞腰。一尺深紅蒙麴塵，天生舊物不如新。合歡桃核終堪恨，裡許元來別有人。宜春苑外最長條，閒嫋春風伴舞腰。正是玉人腸斷處，一渠春水赤欄橋。御柳如絲映九重，鳳凰窗映繡芙蓉。景陽樓畔千條路，一面新妝待曉風。織錦機邊鶯語頻，停梭垂淚憶徵人。塞門三月猶蕭索，縱有楊柳未覺春。咸陽橋上雨如懸，萬點空濛隔釣船。還似洞庭春水色，曉雲將入岳陽天。含嬌含笑，宿翠殘紅窈窕。鬢如蟬，寒玉簪秋水，輕紗卷碧煙。雪胸鸞鏡裡，琪樹鳳樓前，寄語青娥伴，早求仙。霞帔雲發，鈿鏡仙容似雪。畫愁眉，遮語回輕扇，含羞下繡幃。玉樓相望久，花洞恨來遲。早晚乘鸞去，莫相遺。澹然空水對斜暉，曲島蒼茫接翠微。波上馬嘶看棹去，柳邊人歇待船歸。數叢沙草群鷗散，萬頃江田一鷺飛。誰解乘舟尋范蠡，五湖煙水獨忘機。曾於青史見遺文，今日飄蓬過此墳。詞客有靈應識我，霸才無主獨憐君。石麟埋沒藏春草，銅雀荒涼對暮雲。莫怪臨風倍惆悵，欲將書劍學從軍。溪水無情似有情，入山三日得同行。嶺頭便是分頭處，惜別潺湲一夜聲。江海相逢客恨多，秋風葉下洞庭波。酒酣夜別淮陰市，月照高樓一曲歌。楚女欲歸南浦，朝雨。溼愁紅，小船搖漾入花裡。波起，隔西風。鏡水夜來秋月，如雪。採蓮時，小娘紅粉對寒浪。惆悵，正思惟。一點露珠凝冷，波影，滿池塘。綠莖紅豔兩相亂，腸斷，水風涼。莫莫復莫莫，絲蘿緣澗壑。散木無斧斤，纖莖得依託。枝低浴鳥歇，根靜懸泉落。不慮見春遲，空傷致身錯。問君何所思，迢遞豔陽時。門靜人歸晚，牆高蝶過遲。一雙青瑣燕，千萬綠楊絲。屏上吳山遠，樓中朔管悲。寶書無寄處，香轂有來期。草色將林彩，相添入黛眉。柳岸杏花稀，梅樑乳燕飛。美人鸞鏡笑，嘶馬雁門歸。楚宮雲影薄，臺城心賞違。從來千里恨，邊色滿戎衣。荒戍落黃葉，浩然離故關。高風漢陽渡，初日郢門山。江上幾人在，天涯孤棹還。何當重相見，樽灑慰離顏。鵲歸燕去兩悠悠，青瑣西南月似鉤。天上歲時星右轉，世間離別水東流。金風入樹千門夜，銀漢橫空永珍秋。蘇小橫塘通桂楫，未應清淺隔牽牛。鳴機札札停金梭，芙蓉澹盪生池波。神軒紅粉陳香羅，鳳低蟬薄愁雙蛾。微光奕奕凌天河，鸞咽鶴唳飄颻歌。彎橋銷盡愁奈何，天氣駘蕩雲陂阤。平明花木有秋意，露溼彩盤蛛網多。古墳零落野花春，聞說中郎有後身。今日愛才非昔日，莫拋心力作詞人。海燕欲飛調羽，萱草綠，杏花紅，隔簾櫳。雙鬢翠霞金縷，一枝春豔濃。樓上月明三五，瑣窗中。漢使昔年離別，攀弱柳，折寒梅，上高臺。千里玉關春雪，雁來人不來。羌笛一聲愁絕，有徘徊。捍撥紫槽金襯，雙秀萼，兩回鸞。齊學漢宮妝樣，競嬋娟。三十六絃蟬鬧，小弦蜂作團。聽盡昭君幽怨，莫重彈。細雨曉鶯春晚，人似玉，柳如眉，正相思。羅幕翠簾初卷，鏡中花一枝。腸斷塞門訊息，雁來稀。花花，滿枝紅似霞。羅袖畫簾腸斷，卓香車。回面共人閒語，戰篦金鳳斜。唯有阮郎春盡，不歸家。秋風悽切傷離，行客未歸時。塞外草先衰，江南雁到遲。芙蓉凋嫩臉，楊柳墮新眉。搖落使人悲，斷腸誰得知。孔雀眠高閣，櫻桃拂短檐。畫明金冉冉，箏語玉纖纖。細雨無妨燭，輕寒不隔簾。欲將紅錦段，因夢寄江淹。微風和暖日鮮明，草色迷人向渭城。吳客捲簾閒不語，楚娥攀樹獨含情。紅垂果蒂櫻桃重，黃染花叢蝶粉輕。自恨青樓無近信，不將心事許卿卿。雙臉，小鳳戰篦金□。舞衣無力風斂，藕絲秋色染。錦帳繡幃斜掩，露珠清曉簟。粉心黃蕊花靨，黛眉山兩點。香玉，翠鳳寶釵垂□□。鈿筐交勝金粟，越羅春水淥。畫堂照簾殘燭，夢餘更漏促。謝娘無限心曲，曉屏山斷續。乳竇濺濺通石脈，綠塵愁草春江色。澗花入井水味香，山月當人鬆影直。仙翁白扇霜鳥翎，拂壇夜讀黃庭經。疏香皓齒有餘味，更覺鶴心通杳冥。神耀破氛昏，新陽入晏溫。緒風調玉吹，端日應銅渾。威鳳蹌瑤簴，升龍護璧門。雨暘春令煦，裘冕晬容尊。黃河怒浪連天來，大響谹谹如殷雷。龍伯驅風不敢上，百川噴雪高崔嵬。二十五絃何太哀，請公勿渡立裴回。下有狂蛟鋸為尾，裂帆截棹磨霜齒。神錐鑿石塞神潭，白馬趁走覃赤塵起。公乎躍馬揚玉鞭，滅沒高蹄日千里。山近覺寒早，草堂霜氣晴。樹凋窗有日，池滿水無聲。果落見猿過，葉幹聞鹿行。素琴機慮靜，空伴夜泉清。孤廟對寒潮，西陵風雨蕭蕭。謝娘惆悵倚蘭橈，淚流玉箸千條。暮天愁聽思歸樂，早梅香滿山郭。回首兩情蕭索，離魂何處飄泊？河上望叢祠，廟前春雨來時。楚山無限鳥飛遲，蘭棹空傷別離。何處杜鵑啼不歇，豔紅開盡如血。蟬鬢美人愁絕，百花芳草佳節。銅鼓賽神來，滿庭幡蓋徘徊。水村江浦過風雷，楚山如畫煙開。離別櫓聲空蕭索，玉容惆悵妝薄。青麥燕飛落落，捲簾愁對珠閣。騎馬踏煙莎，青春奈怨何。蝶翎朝粉盡，鴉背夕陽多。柳豔欺芳帶，山愁縈翠蛾。別情無處說，方寸是星河。雨漲西塘金堤斜，碧草芊芊晴吐芽。野岸明媚山芍藥，水田叫噪官蝦蟆。鏡中有浪動菱蔓，陌上無風飄柳花。何事輕橈句溪客，綠萍方好不歸家。綠塘搖灩接星津，軋軋蘭橈入白蘋。應為洛神波上襪，至今蓮蕊有香塵。長釵墜發雙蜻蜓，碧盡山斜開畫屏。虯鬚公子五侯客，一飲千鍾如建瓴。鸞咽奼唱圓無節，眉斂湘煙袖迴雪。清夜恩情四座同，莫令溝水東西別。亭亭蠟淚香珠殘，暗露曉風羅幕寒。飄颻戟帶儼相次，二十四枝龍畫竿。裂管縈弦共繁曲，芳樽細浪傾春醁。高樓客散杏花多，脈脈新蟾如瞪目。送君遊楚國，江浦樹蒼然。沙淨有波跡，岸平多草煙。角悲臨海郡，月到渡淮船。唯以一杯酒，相思高楚天。萬枝香雪開已遍，細雨雙燕。鈿蟬箏，金雀扇，畫樑相見。雁門訊息不歸來，又飛回。磧南沙上驚雁起，飛雪千里。玉連環，金鏃箭，年年征戰。畫樓離恨錦屏空，杏花紅。萬枝香雪開已遍，細雨雙燕。鈿蟬箏，金雀扇，畫樑相見。雁門訊息不歸來，又飛回。穆滿曾為物外遊，六龍經此暫淹留。返魂無驗青煙滅，埋血空生碧草愁。香輦卻歸長樂殿，曉鍾還下景陽樓。甘泉不復重相見，誰道文成是故侯。丁東細漏侵瓊瑟，影轉高梧月初出。簇簌金梭萬縷紅，鴛鴦豔錦初成匹。錦中百結皆同心，蕊亂雲盤相間深。此意欲傳傳不得，玫瑰作柱朱弦琴。為君裁破合歡被，星斗迢迢共千里。象尺薰爐未覺秋，碧池已有新蓮子。天寶年中事玉皇，曾將新曲教寧王。鈿蟬金雁今零落，一曲伊州淚萬行。茅堂對薇蕨，爐暖一裘輕。醉後楚山夢，覺來春鳥聲。採茶溪樹綠，煮藥石泉清。不問人間事，忘機過此生。香燈伴殘夢，楚國在天涯。月落子規歇，滿庭山杏花。露圓霞赤數千枝，銀籠誰家寄所思。秦苑飛禽諳熟早，杜陵遊客恨來遲。空看翠幄成陰日，不見紅珠滿樹時。盡日徘徊濃影下，只應重作釣魚期。清娥畫扇中，春樹鬱金紅。出犯繁花露，歸穿弱柳風。馬驕偏避幰，雞駭乍開籠。柘彈何人發，黃鸝隔故宮。寓賞本殊致，意幽非我情。吾常有流淺，外物無重輕。各言藝幽深，彼美香素莖。豈為賞者設，自保孤根生。易地無赤株，麗土亦同榮。賞際林壑近，泛餘煙露清。餘懷既鬱陶，爾類徒縱橫。妍蚩苟不信，寵辱何為驚。貞隱諒無跡，激時猶揀名。幽叢靄綠畹，豈必懷歸耕。萬物鮮華雨乍晴，春寒寂歷近清明。殘芳荏苒雙飛蝶，曉睡朦朧百囀鶯。舊侶不歸成獨酌，故園雖在有誰耕。悠然更起嚴灘恨，一宿東風蕙草生。紅花初綻雪花繁，重疊高低滿小園。正見盛時猶悵望，豈堪開處已繽翻。情為世累詩千首，醉是吾鄉酒一樽。杳杳豔歌春日午，出牆何處隔朱門。玉妃喚月歸海宮，月色澹白涵春空。銀河欲轉星靨靨，碧浪疊山埋早紅。宮花有露如新淚，小苑叢叢入寒翠。綺閣空傳唱漏聲，網軒未辨凌雲字。遙遙珠帳連湘煙，鶴扇如霜金骨仙。碧簫曲盡彩霞動，下視九州皆悄然。秦王女騎紅尾鳳，半空回首晨雞弄。霧蓋狂塵億兆家，世人猶作牽情夢。藕腸纖縷抽輕春，煙機漠漠嬌娥嚬。金梭淅瀝透空薄，剪落交刀吹斷雲。張家公子夜聞雨，夜向蘭堂思楚舞。蟬衫麟帶壓愁香，偷得鶯簧鎖金縷。管含蘭氣嬌語悲，胡槽雪腕鴛鴦絲。芙蓉力弱應難定，楊柳風多不自持，回嚬笑語西窗客，星斗寥寥波脈脈。不逐秦王卷象床，滿樓明月梨花白。池塘芳草溼，夜半東風起。生綠畫羅屏，金壺貯春水。黃粉楚宮人，芳花玉刻鱗。娟娟照棋燭，不語兩含嚬。花竹有薄埃，嘉遊集上才。白蘋安石渚，紅葉子云臺。朱戶雀羅設，黃門馭騎來。不知淮水濁，丹藕為誰開。偶到烏衣巷，含情更惘然。西州曲堤柳，東府舊池蓮。星坼悲元老，雲歸送墨仙。誰知濟川楫，今作野人船。鳴橈軋軋溪溶溶，廢綠平煙吳苑東。水清蓮媚兩相向，鏡裡見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖盪。齊馬馳千駟，盧姬逞十三。玳筵方喜睞，金勒自走參走覃。墮珥情初洽，鳴鞭戰未酣。神交花冉冉，眉語柳毿毿。卻略青鸞鏡，翹翻翠鳳篸。專城有佳對，寧肯顧春蠶。楊柳縈橋綠，玫瑰拂地紅。繡衫金騕袤，花髻玉瓏璁。宿雨香潛潤，春流水暗通。畫樓初夢斷，晴日照湘風。第二十三卷積潤初銷碧草新，鳳陽晴日帶雕輪。風飄弱柳平橋晚，雪點寒梅小苑春。屏上樓臺陳後主，鏡中金翠李夫人。花房透露紅珠落，蛺蝶雙飛護粉塵。幾年辛苦與君同，得喪悲歡盡是空。猶喜故人先折桂，自憐羈客尚飄蓬。三春月照千山道，十日花開一夜風。知有杏園無路入，馬前惆悵滿枝紅。買蓮莫破券，買酒莫解金。酒裡春容抱離恨，水中蓮子懷芳心。吳宮女兒腰似束，家在錢唐小江曲。一自檀郎逐便風，門前春水年年綠。世機消已盡，巾屨亦飄然。一室故山月，滿瓶秋澗泉。禪庵過微雪，鄉寺隔寒煙。應共白蓮客，相期鬆桂前。蘭亭舊都講，今日意如何。有樹關深院，無塵到淺莎。僧居隨處好，人事出門多。不及新春雁，年年鏡水波。倚闌愁立獨徘徊，欲賦慚非宋玉才。滿座山光搖劍戟，繞城波色動樓臺。鳥飛天外斜陽盡，人過橋心倒影來。添得五湖多少恨，柳花飄蕩似寒梅。白石青崖世界分，捲簾孤坐對氛氳。林間禪室春深雪，潭上龍堂夜半雲。落月蒼涼登閣在，曉鍾搖盪隔江聞。西山舊是經行地，願漱寒瓶逐領軍。祖龍黃鬚珊瑚鞭，鐵驄金面青連錢。虎髯拔劍欲成夢，日壓賊營如血鮮。海旗風急驚眠起，甲重光搖照湖水。蒼黃追騎塵外歸，森索妖星陣前死。五陵愁碧春萋萋，灞川玉馬空中嘶。羽書如電入青瑣，雪腕如捶催畫鞞。白虯天子金煌鋩，高臨帝座回龍章。吳波不動楚山晚，花壓闌干春晝長。蜀山攢黛留晴雪，簝筍蕨芽縈九折。江風吹巧剪霞綃，花上千枝杜鵑血。杜鵑飛入巖下叢，夜叫思歸山月中。巴水漾情情不盡，文君織得春機紅。怨魄未歸芳草死，江頭學種相思子。樹成寄與望鄉人，白帝荒城五千裡。玉墀暗接崑崙井，井上無人金索冷。畫壁陰森九子堂，階前細月鋪花影。繡屏銀鴨香蓊蒙，天上夢歸花繞叢。宜男漫作後庭草，不似櫻桃千子紅。一尺深紅勝麴塵，天生舊物不如新。合歡桃核終堪恨，裡許元來別有人。井底點燈深燭伊，共郎長行莫圍棋。玲瓏骰子安紅豆，入骨相思知不知。朔管迎秋動，雕陰雁來早。上郡隱黃雲，天山吹白草。嘶馬悲寒磧，朝陽照霜堡。江南戍客心，門外芙蓉老。剌莖澹盪碧，花片參差紅。吳歌秋水冷，湘廟夜雲空。濃豔香露裡，美人青鏡中。南樓未歸客，一夕練塘東。王筆活鸞鳳，謝詩生芙蓉。學筵開絳帳，談柄發洪鍾。粉署見飛鵩，玉山猜臥龍。遺風麗清韻，蕭散九原鬆。麈尾近良玉，鶴裘吹素絲。壞陵殷浩謫，春墅謝安棋。京口貴公子，襄陽諸女兒。折花兼踏月，多唱柳郎詞。梨花雪壓枝，鶯囀柳如絲。懶逐妝成曉，春融夢覺遲。鬢輕全作影，嚬淺未成眉。莫信張公子，窗間斷暗期。花紅蘭紫莖，愁草雨新晴。柳佔三春色，鶯偷百鳥聲。日長嫌輦重，風暖覺衣輕。薄暮香塵起，長楊落照明。弱柳千條杏一枝，半含春雨半垂絲。景陽寒井人難到，長樂晨鐘鳥自知。花影至今通博望，樹名從此號相思。分明十二樓前月，不向西陵照盛姬。十載歸來鬢未凋，玳簪珠履見常僚。豈關名利分榮路，自有才華作慶霄。鳥影參差經上苑，騎聲斷續過中橋。夕陽亭畔山如畫，應念田歌正寂寥。皎鏡方塘菡萏秋，此來重見採蓮舟。誰能不逐當年樂，還恐添成異日愁。紅豔影多風嫋嫋，碧空雲斷水悠悠。檐前依舊青山色，盡日無人獨上樓。想君秦塞外，因見楚山青。槲葉曉迷路，枳花春滿庭。祿優仍侍膳，官散得專經。子敬懷愚谷，歸心在翠屏。憶昔幾遊集，今來倍嘆傷。百花情易老，一笑事難忘。白社已蕭索，青樓空豔陽。不閒雲雨夢，猶欲過高唐。晴川通野陂，此地昔傷離。一去跡常在，獨來心自知。鷺眠茭葉折，魚靜蓼花垂。無限高秋淚，扁舟極路岐。赤墀高閣自從容，玉女窗扉報曙鍾。日麗九門青鎖闥，雨晴雙闕翠微峰。毫端蕙露滋仙草，琴上薰風入禁鬆。荀令鳳池春婉娩，好將餘潤變魚龍。曾向金扉玉砌來，百花鮮溼隔塵埃。披香殿下櫻桃熟，結綺樓前芍藥開。朱鷺已隨新鹵簿，黃鸝猶溼舊池臺。世間剛有東流水，一送恩波更不回。疏鍾細響亂鳴泉，客省高臨似水天。嵐翠暗來空覺潤，澗茶餘爽不成眠。越僧寒立孤燈外，嶽月秋當萬木前。張邴宦情何太薄，遠公窗外有池蓮。白蓋微雲一徑深，東峰弟子遠相尋。蒼苔路熟僧歸寺，紅葉聲乾鹿在林。高閣清香生靜境，夜堂疏磬發禪心。自從紫桂巖前別，不見南能直至今。輕陰隔翠幃，宿雨泣晴暉。醉後佳期在，歌餘舊意非。蝶繁經粉住，蜂重抱香歸。莫惜薰爐夜，因風到舞衣。水漾晴紅壓疊波，曉來金粉覆庭莎。裁成豔思偏應巧，分得春光最數多。欲綻似含雙靨笑，正繁疑有一聲歌。華堂客散簾垂地，想憑闌干斂翠蛾。誠足不顧得，妄矜徒有言。語斯諒未盡，隱顯何悠然。洵彼都邑盛，眷惟車馬喧。自期尊客卿，非意幹王孫。銜知有貞爵，處實非厚顏。苟無海岱氣，奚取壺漿恩。唯絲南山楊，適我鬆菊香。鵬鵾誠未憶，誰謂凌風翔。朔音悲嘒管，瑤踏動芳塵。總袖時增怨，聽破復含嚬。凝腰倚風軟，花題照錦春。朱弦固悽緊，瓊樹亦迷人。太子池南樓百尺，八窗新樹疏簾隔。黃金鋪首畫鉤陳，羽葆亭童拂交戟。盤紆闌楯臨高臺，帳殿臨流鸞扇開。早雁聲鳴細波起，映花鹵簿龍飛回。疊鼓辭宮殿，悲笳降杳冥。影離雲外日，光滅火前星。鄴客瞻秦苑，商公下漢庭。依依陵樹色，空繞古原青。東府虛容衛，西園寄夢思。鳳懸吹曲夜，雞斷問安時。塵陌都人恨，霜郊賵馬悲。唯餘埋璧地，菸草近丹墀。石路無塵竹徑開，昔年曾伴戴顒來。窗間半偈聞鍾後，松下殘棋送客回。簾向玉峰藏夜雪，砌因藍水長秋苔。白蓮社裡如相問，為說遊人是姓雷。誰言荀羨愛功勳，年少登壇眾所聞。曾以能書稱內史，又因明易號將軍。金溝故事春長在，玉軸遺文火半焚。不學龍驤畫山水，醉鄉無跡似閒雲。聞說蕭郎逐逝川，伯牙因此絕清弦。柳邊猶憶青驄影，墳上俄生碧草煙。篋裡詩書疑謝後，夢中風貌似潘前。他時若到相尋處，碧樹紅樓自宛然。憶昔狂童犯順年，玉虯閒暇出甘泉。宗臣欲舞千鈞劍，追騎猶觀七寶鞭。星背紫垣終掃地，日歸黃道卻當天。至今南頓諸耆舊，猶指榛蕪作弄田。柳不成絲草帶煙，海槎東去鶴歸天。愁腸斷處春何限，病眼開時月正圓。花若有情還悵望，水應無事莫潺湲。終知此恨銷難盡，辜負南華第一篇。曲巷斜臨一水間，小門終日不開關。紅珠斗帳櫻桃熟，金尾屏風孔雀閒。雲髻幾迷芳草蝶，額黃無限夕陽山。與君便是鴛鴦侶，休向人間覓往還。翠羽花冠碧樹雞，未明先向短牆啼。窗間謝女青蛾斂，門外蕭郎白馬嘶。星漢漸移庭竹影，露珠猶綴野花迷。景陽宮裡鍾初動，不語垂鞭上柳堤。卻逐嚴光向若耶，釣輪菱棹寄年華。三秋梅雨愁楓葉，一夜篷舟宿葦花。不見水雲應有夢，偶隨鷗鷺便成家。白蘋風起樓船暮，江燕雙雙五兩斜。昔年曾識範安成，松竹風姿鶴性情。西掖曙河橫漏響，北山秋月照江聲。乘舟覓吏經輿縣，為酒求官得步兵。千頃水流通故墅，至今留得謝公名。一別黔巫似斷絃，故交東去更悽然。心遊目送三千里，雨散雲飛二十年。發跡豈勞天上桂，屬詞還得幕中蓮。相思休話長安遠，江月隨人處處圓。珠箔金鉤對彩橋，昔年於此見嬌嬈。香燈悵望飛瓊鬢，涼月殷勤碧玉簫。屏倚故窗山六扇，柳垂寒砌露千條。壞牆經雨蒼苔遍，拾得當時舊翠翹。閒夢正悠悠，涼風生竹樓。夜琴知欲雨，曉簟覺新秋。獨鳥楚山遠，一蟬關樹愁。憑將離別恨，江外問同遊。風華已眇然，獨立思江天。鳧雁野塘水，牛羊春草煙。秦原曉重疊，灞浪夜潺湲。今日思歸客，愁容在鏡懸。賓筵得佳客，侯印有光輝。候騎不傳箭，迴文空上機。塞城收馬去，烽火射鵰歸。惟有嚴家瀨，迴環徑草微。金笳悲故曲，玉座積深塵。言是邯鄲伎，不易鄴城人。青苔竟埋骨，紅粉自傷神。唯有漳河柳，還向舊營春。經客有餘音，他年終故林。高樓本危睇，涼月更傷心。此意竟難折，伊人成古今。流塵其可欲，非復懶鳴琴。白首方辭滿，荊扉對渚田。雪中無陋巷，醉後似當年。一笈負山藥，兩瓶攜澗泉。夜來風浪起，何處認漁船。稱觴慚座客，懷刺即門人。素向寧知貴，清淡不厭貧。野梅江上晚，堤柳雨中春。未報淮南詔，何勞問白蘋。禪房無外物，清話此宵同。林彩水煙裡，澗聲山月中。橡霜諸壑霽，杉火一爐空。擁褐寒更徹，心知覺路通。清曉盥秋水，高窗留夕陰。初陽到古寺，宿鳥起寒林。香火有良願，宦名非素心。靈山緣未絕，他日重來尋。含蘋不語坐持頤，天遠樓高宋玉悲。湖上殘棋人散後，岳陽微雨鳥來遲。早梅猶得回歌扇，春水還應理釣絲。獨有袁巨集正憔悴，一樽惆悵落花時。錢塘岸上春如織，淼淼寒潮帶晴色。淮南遊客馬連嘶，碧草迷人歸不得。風飄客意如吹煙，纖指殷勤傷雁弦。一曲堂堂紅燭筵，金鯨瀉酒如飛泉。花深橋轉水潺潺，甪里先生自閉關。看竹已知行處好，望雲空得暫時閒。誰言有策堪經世，自是無錢可買山。一局殘棋千點雨，綠萍池上暮方柳弱湖堤曲，籬疏水巷深。酒闌初促席，歌罷欲分襟。波月欺華燭，汀雲潤故琴。鏡清花並蒂，床冷簟連心。荷疊平橋暗，萍稀敗舫沉。城頭五通鼓，窗外萬家砧。異縣魚投浪，當年鳥共林。八行香未滅，千里夢難尋。未肯睽良願，空期嗣好音。他時因詠作，猶得比南金。雲滿鳥行滅，池涼龍氣腥。斜飄看棋簟，疏灑望山亭。細響鳴林葉，圓文破沼萍。秋陰杳無際，平野但冥冥。往年江海別元卿，家近山陽古郡城。蓮浦香中離席散，柳堤風裡釣船橫。星霜荏苒無音信，煙水微茫變姓名。菰黍正肥魚正美，五侯門下負平生。虛閤披衣坐，寒階踏葉行。眾星中夜少，圓月上方明。靄盡無林色，暄餘有澗聲。只應愁恨事，還逐曉光生。勝地當通邑，前山有故居。臺高秋盡出，林斷野無餘。白露鳴蛩急，晴天度雁疏。由來放懷地，非獨在吾廬。疾眼逢春四壁空，夜來山雪破東風。未知王母千年熟，且共劉郎一笑同。已落又開橫晚翠，似無如有帶朝紅。僧虔蠟炬高三尺，莫惜連宵照露叢。院裡鶯歌歇，牆頭蝶舞孤。天香薰羽葆，宮紫暈流蘇。晻曖迷青瑣，氤氳向畫圖。只應春惜別，留與博山爐。辭榮亦素尚，倦遊非夙心。寧復思金籍，獨此臥煙林。閒雲無定貌，佳樹有餘陰。坐久芰荷發，釣闌茭葦深。游魚自搖漾，浴鳥故浮沉。唯君清露夕，一為灑煩襟。敕勒金fj壁，陰山無歲華。帳外風飄雪，營前月照沙。羌兒吹玉管，胡姬踏錦花。卻笑江南客，梅落不歸家。閒庭見早梅，花影為誰栽。碧煙隨刃落，蟬鬢覺春來。代郡嘶金勒，梵聲悲鏡臺。玉釵風不定，香步獨徘徊。雞鳴人草草，香輦出宮花。妓語細腰轉，馬嘶金面斜。早鶯隨彩仗，驚雉避凝笳。淅瀝湘風外，紅輪映曙霞。王儉風華首，蕭何社稷臣。丹陽布衣客，蓮渚白頭人。銘勒燕山暮，碑沉漢水春。從今虛醉飽，無復汙車茵。箭下妖星落，風前殺氣回。國香荀令去，樓月庾公來。玉璽終無慮，金縢意不開。空嗟薦賢路，芳草滿燕臺。路分谿石夾煙叢，十里蕭蕭古樹風。出寺馬嘶秋色裡，向陵鴉亂夕陽中。竹間泉落山廚靜，塔下僧歸影殿空。猶有南朝舊碑在，恥將興廢問休公。百尺青崖三尺墳，微言已絕杳難聞。戴顒今日稱居士，支遁他年識領軍。暫對杉鬆如結社，偶同麋鹿自成群。故山弟子空回首，蔥嶺唯應見宋雲。水玉簪頭白角巾，瑤琴寂歷拂輕塵。濃陰似帳紅薇晚，細雨如煙碧草春。隔竹見籠疑有鶴，捲簾看畫靜無人。南山自是忘年友，谷口徒稱鄭子真。稻田鳧雁滿晴沙，釣渚歸來一徑斜。門帶果林招邑吏，井分蔬圃屬鄰家。皋原寂歷垂禾穗，桑竹參差映豆花。自笑謾懷經濟策，不將心事許煙霞。月榭風亭繞曲池，粉垣回互瓦參差。侵簾片白搖翻影，落鏡愁紅寫倒枝。鸂鶒刷毛花蕩漾，鷺鷥拳足雪離披。山翁醉後如相憶，羽扇清樽我自知。釣輪形與月輪同，獨繭和煙影似空。若向三湘逢雁信，莫辭千里寄漁翁。篷聲夜滴松江雨，菱葉秋傳鏡水風。終日垂鉤還有意，尺書多在錦鱗中。人間鵷鷺杳難從，獨恨金扉直九重。永珍晚歸仁壽鏡，百花春隔景陽鍾。紫微芒動詞初出，紅燭香殘誥未封。每過朱門愛庭樹，一枝何日許相容。斜掩朱門花外鍾，曉鶯時節好相逢。窗間桃蕊宿妝在，雨後牡丹春睡濃。蘇小風姿迷下蔡，馬卿才調似臨邛。誰憐芳草生三徑，參佐橋西陸士龍。楊柳千條拂面絲，綠煙金穗不勝吹。香隨靜婉歌塵起，影伴嬌嬈舞袖垂。羌管一聲何處曲，流鶯百囀最高枝。千門九陌花如雪，飛過宮牆兩自知。月出西南露氣秋，綺羅河漢在斜溝。楊家繡作鴛鴦幔，張氏金為翡翠鉤。香燭有花妨宿燕，畫屏無睡待牽牛。萬家砧杵三篙水，一夕橫塘似舊遊。鐵馬雲雕久絕塵，柳陰高壓漢營春。天晴殺氣屯關右，夜半妖星照渭濱。下國臥龍空誤主，中原逐鹿不因人。象床錦帳無言語，從此譙周是老臣。萬壑動晴景，山禽凌翠微。繡翎翻草去，紅觜啄花歸。巢暖碧雲色，影孤清鏡輝。不知春樹伴，何處又分飛。蒼蒼松竹晚，一徑入荒祠。古樹風吹馬，虛廊日照旗。煙煤朝奠處，風雨夜歸時。寂寞東湖客，空看蔣帝碑。苒弱樓前柳，輕空花外窗。蝶高飛有伴，鶯早語無雙。剪勝裁春字，開屏見曉江。從來共情戰，今日欲歸降。從小識賓卿，恩深若弟兄。相逢在何日，此別不勝情。紅粉座中客，彩斿江上城。尚平婚嫁累，無路逐雙旌。隋堤楊柳煙，孤棹正悠然。蕭寺通淮戍，蕪城枕楚壖。魚鹽橋上市，燈火雨中船。故老青葭岸，先知儒子賢。維舟息行役，霽景近江村。並起別離恨，似聞歌吹喧。高林月初上，遠水霧猶昏。王粲平生感，登臨幾斷魂。所得乃清曠，寂寥常掩關。獨來春尚在，相得暮方還。花白風露晚，柳青街陌閒。翠微應有雪，窗外見南山。地形盤屈帶河流，景氣澄明是勝遊。十里曉雞關樹暗，一行寒雁隴雲愁。片時無事溪泉好，盡日凝眸嶽色秋。麈尾角巾應曠望，更嗟芳靄隔秦樓。遺業荒涼近故都，門前堤路枕平湖。綠楊陰裡千家月，紅藕香中萬點珠。此地別來雙鬢改，幾時歸去片帆孤。他年猶擬金貂換，寄語黃公舊酒壚。一水悠悠隔渭城，渭城風物近柴荊。寒蛩乍響催機杼，旅雁初來憶弟兄。自為林泉牽曉夢，不關砧杵報秋聲。子虛何處堪消渴，試向文園問長卿。半醉別都門，含悽上古原。晚風楊葉社，寒食杏花村。薄暮牽離緒，傷春憶晤言。年芳本無限，何況有蘭孫。夜闌黃葉寺，瓶錫兩俱能。松下石橋路，雨中山殿燈。茶爐天姥客，棋席剡溪僧。還笑長門賦，高秋臥茂陵。春秋罷注直銅龍，舊宅嘉蓮照水紅。兩處龜巢清露裡，一時魚躍翠莖東。同心表瑞荀池上，半面分妝樂鏡中。應為臨川多麗句，故持重豔向西風。幽態竟誰賞，歲華空與期。島回香盡處，泉照豔濃時。蜀彩淡搖曳，吳妝低怨思。王孫又誰恨，惆悵下山遲。塘水汪汪鳧唼喋，憶上江南木蘭楫。繡頸金須蕩倒光，團團皺綠雞頭葉。露凝荷卷珠淨圓，紫菱刺短浮根纏。小姑歸晚紅妝淺，鏡裡芙蓉照水鮮。東溝潏潏勞回首，欲寄一杯瓊液酒。知道無郎卻有情，長教月照相思柳。碧草連金虎，青苔蔽石麟。皓齒芳塵起，纖腰玉樹春。倚瑟紅鉛溼，分香翠黛嚬。誰言奉陵寢，相顧復沾巾。蟲歇紗窗靜，鴉散碧梧寒。稍驚朝珮動，猶傳清漏殘。亂珠凝燭淚，微紅上露盤。褰衣復理鬢，餘潤拂芝蘭。淺草幹河闊，叢棘廢城高。白馬犀匕首，黑裘金佩刀。霜清徹兔目，風急吹雕毛。一經何用厄，日暮涕沾袍。曾識匡山遠法師，低鬆片石對前墀。為尋名畫來過院，因訪閒人得看棋。新雁參差雲碧處，寒鴉遼亂葉紅時。自知終有張華識，不向滄洲理釣絲。晉朝名輩此離群，想對濃陰去住分。題處尚尋王內史，畫時應是顧將軍。長廊夜靜聲疑雨，古殿秋深影勝雲。一下南臺到人世，曉泉清籟更難聞。縱得步兵無綠蟻，不緣句漏有丹砂。殷勤為報同袍友，我亦無心似海槎。春服照塵連草色，夜船聞雨滴蘆花。梅仙自是青雲客，莫羨相如卻到家。綠塘漾漾煙濛濛，張翰此來情不窮。雪羽褵褷立倒影，金鱗撥剌跳晴空。風翻荷葉一向白，雨溼蓼花千穗紅。心羨夕陽波上客，片時歸夢釣船中。越溪漁客賀知章，任達憐才愛酒狂。鸂鶒葦花隨釣艇，蛤蜊菰菜夢橫塘。幾年涼月拘華省，一宿秋風憶故鄉。榮路脫身終自得，福庭回首莫相忘。出籠鸞鶴歸遼海，落筆龍蛇滿壞牆。李白死來無醉客，可憐神彩吊殘陽。一拋蘭棹逐燕鴻，曾向江湖識謝公。每到朱門還悵望，故山多在畫屏中。黯黯閉宮殿，霏霏蔭薜蘿。曉峰眉上色，春水臉前波。古樹芳菲盡，扁舟離恨多。一叢斑竹夜，環佩響如何。鬆軒塵外客，高枕自蕭疏。雨後苔侵井，霜來葉滿渠。閒看鏡湖畫，秋得越僧書。若待前溪月，誰人伴釣魚。飄然隨釣艇，雲水是天涯。紅葉下荒井，碧梧侵古槎。醉收陶令菊，貧賣邵平瓜。更有相期處，南籬一樹花。水容侵古岸，峰影度青蘋。廟竹唯聞鳥，江帆不見人。雀聲花外暝，客思柳邊春。別恨轉難盡，行行汀草新。驅車何日閒，擾擾路岐間。歲暮自多感，客程殊未還。亭皋汝陽道，風雪穆陵關。臘後寒梅發，誰人在故山。昔歲東林下，深公識姓名。爾來辭半偈，空復嘆勞生。憂患慕禪味，寂寥遺世情。所歸心自得，何事倦塵纓。微生竟勞止，晤言猶是非。出門還有淚，看竹暫忘機。爽氣三秋近，浮生一笑稀。故山鬆菊在，終欲掩荊扉。棲息消心象，檐楹溢豔陽。簾櫳蘭露落，鄰里柳林涼。高閣過空谷，孤竿隔古岡。潭廬同淡蕩，彷彿復芬芳。閉門群動息，積雪透疏林。有客寒方覺，無聲曉已深。正繁聞近雁，並落起棲禽。寂寞寒塘路，憐君獨阻尋。離離麥擢芒，楚客意偏傷。波上旅愁起，天邊歸路長。孤橈投楚驛，殘月在淮檣。外杜三千里，誰人數雁行。持頤望平綠，萬景集所思。南塘遇新雨，百草生容姿。幽鳥不相識，美人如何期。徒然委搖盪，惆悵春風時。稻香山色疊，平野接荒陂。蓮折舟行遠，萍多釣下遲。壞堤泉落處，涼簟雨來時。京口兵堪用，何因入夢思。一劍乘時帝業成，沛中鄉里到鹹京。寰區已作皇居貴，風月猶含白社情。泗水舊亭春草遍，千門遺瓦古苔生。至今留得離家恨，雞犬相聞落照明。荒雞夜唱戰塵深，五鼓雕輿過上林。才信傾城是真語，直教塗地始甘心。兩重秦苑成千裡，一炷胡香抵萬金。曼倩死來無絕藝，後人誰肯惜青禽。移病欲成隱，扁舟歸舊居。地深新事少，官散故交疏。道直更無侶，家貧唯有書。東門煙水夢，非獨為鱸魚。秋色滿葭菼，離人西復東。幾年方暫見，一笑又難同。地勢蕭陵歇，江聲禹廟空。如何暮灘上，千里逐徵鴻。縹帙無塵滿畫廊，鐘山弟子靜焚香。惠能未肯傳心法，張湛徒勞與眼方。風颺檀煙銷篆印，日移鬆影過禪床。客兒自有翻經處，江上秋來蕙草荒。七裡灘聲舜廟前，杏花初盛草芊芊。綠昏晴氣春風岸，紅漾輕綸野水天。不為傷離成極望，更因行樂惜流年。一瓢無事麛裘暖，手弄溪波坐釣船。曉覺籠煙重，春深染雪輕。靜應留得蝶，繁欲不勝鶯。影亂晨飆急，香多夜雨晴。似將千萬恨，西北為卿卿。楚神鐵馬金鳴珂，夜動蛟潭生素波。商風颳水報西帝，廟前古樹蟠白蛇。吳王赤斧斫雲陣，畫堂列壁叢霜刃。巫娥傳意託悲絲，鐸語琅琅理雙鬢。湘煙刷翠湘山斜，東方日出飛神鴉。青雲自有黑龍子，潘妃莫結丁香花。汪汪積水光連空，重疊細紋晴漾紅。赤帝龍孫鱗甲怒，臨流一盼生陰風。鼉鼓三聲報天子，雕旌獸艦凌波起。雷吼濤驚白石山，石鯨眼裂蟠蛟死。溟池海浦俱喧豗。青幟白旌相次來。箭羽槍纓三百萬，踏翻西海生塵埃。茂陵仙去菱花老，唼唼游魚近煙島。渺莽殘陽釣艇歸，綠頭江鴨眠沙草。春水碧於天，畫船聽雨眠。綠樹繞村含細雨，寒潮背郭卷平沙。早辭平扆殿，夕奉湘南宴。香兔抱微煙，重鱗疊輕扇。蠶飢使君馬，雁避將軍箭。寶柱惜離弦，流黃悲赤縣。理釵低舞鬢，換袖回歌面。晚柳未如絲，春花已如霰。所嗟故里曲，不及青樓宴。毛羽斂愁翠，黛嬌攢豔春。恨容偏落淚，低態定思人。枕上夢隨月，扇邊歌繞塵。玉鉤鸞不住，波淺石磷磷。湖上微風入檻涼，翻翻菱荇滿回塘。野船著岸偎春草，水鳥帶波飛夕陽。蘆葉有聲疑霧雨，浪花無際似瀟湘。飄然篷艇東歸客，盡日相看憶楚鄉。玉貌潘郎淚滿衣，畫羅輕鬢雨霏微。紅蘭委露愁難盡，白馬朝天望不歸。寶鏡塵昏鸞影在，鈿箏絃斷雁行稀。春來多少傷心事，碧草侵階粉蝶飛。曾道逍遙第一篇，爾來無處不恬然。便同南郭能忘象，兼笑東林學坐禪。人事轉新花爛熳，客程依舊水潺湲，若教猶作當時意，應有垂絲在鬢邊。蒼莽寒空遠色愁，嗚嗚戍角上高樓。吳姬怨思吹雙管，燕客悲歌別五侯。千里關山邊草暮，一星烽火朔雲秋。夜來霜重西風起，隴水無聲凍不流。參差綠蒲短，搖豔雲塘滿。紅瀲蕩融融，鶯翁鸂鶒暖。萋芊小成路，馬上修蛾懶。羅衫嫋迴風，點粉金鸝卵。惟昔有歸趣，今茲固願言。嘯歌成往事，風雨坐涼軒。時物信佳節，歲華非故園。固知春草色，何意為王孫。海榴開似火，先解報春風。葉亂裁箋綠，花宜插鬢紅。蠟珠攢作蒂，緗彩剪成叢。鄭驛多歸思，相期一笑同。硯水池先凍，窗風酒易消。鴉聲出山郭，人跡過村橋。稍急方縈轉，才深未寂寥。細光穿暗隙，輕白駐寒條。草靜封還折，鬆欹墮復搖。謝莊今病眼，無意坐通宵。羸驂出更慵，林寺已疏鍾。踏緊寒聲澀，飛交細點重。圃斜人過跡，階靜鳥行蹤。寂寞梁鴻病，誰人代夜舂。王氣銷來水淼茫，豈能才與命相妨。虛開直瀆三千里，青蓋何曾到洛陽。茭葉萋萋接煙曙，雞鳴埭上梨花露。彩仗鏘鏘已合圍，繡翎白頸遙相妒。雕尾扇張金縷高，碎鈴素拂驪駒豪。綠場紅跡未相接，箭發銅牙傷彩毛。麥隴桑陰小山晚，六虯歸去凝笳遠。城頭卻望幾含情，青畝春蕪連石苑。朱雀航南繞香陌，謝郎東墅連春碧。鳩眠高柳日方融，綺榭飄颻紫庭客。文楸方罫花參差，心陣未成星滿池。四座無喧梧竹靜，金蟬玉柄俱持頤。對局含情見千里，都城已得長蛇尾。江南王氣系疏襟，未許苻堅過淮水。紅絲穿露珠簾冷，百尺啞啞下纖綆。遠翠愁山入臥屏，兩重雲母空烘影。涼簪墜發春眠重，玉兔熅香柳如夢。錦疊空床委墮紅，颸颸掃尾雙金鳳。蜂喧蝶駐俱悠揚，柳拂赤欄纖草長。覺後梨花委平綠，春風和雨吹池塘。晴江如鏡月如鉤，泛灩蒼茫送客愁。衣淚潛生竹枝曲，春潮遙上木蘭舟。事隨雲去身難到，夢逐煙銷水自流。昨日歡娛竟何在，一枝梅謝楚江頭。衝尚猶來出範圍，肯將經世作風徽。三臺位缺嚴陵臥，百戰功高范蠡歸。自欲一鳴驚鶴寢，不應孤憤學牛衣。西州未有看棋暇，澗戶何由得掩扉。卓氏壚前金線柳，隋家堤畔錦帆風。貪為兩地分霖雨，不見池蓮照水紅。冉冉花明岸，涓涓水繞山。幾時拋俗事，來共白雲閒。故道木陰濃，荒祠山影東。杉鬆一庭雨，幡蓋滿堂風。客奠曉莎溼，馬嘶秋廟空。夜深池上歇，龍入古潭中。廢砌翳薜荔，枯湖無菰蒲。老媼飽藁草，愚儒輸逋租。槲葉蕭蕭帶葦風，寺前歸客別支公。三秋岸雪花初白，一夜林霜葉盡紅。山疊楚天雲壓塞，浪遙吳苑水連空。悠然旅榜頻回首，無復鬆窗半偈同。天兵九月渡遐水，馬踏沙鳴驚雁起。殺氣空高萬里情，塞寒如箭傷眸子。狼煙堡上霜漫漫，枯葉號風天地幹。犀帶鼠裘無暖色，清光炯冷黃金鞍。虜塵如霧昏亭障，隴首年年漢飛將。麟閣無名期未歸，樓中思婦徒相望。彩翰殊翁金繚繞，一千二百逃飛鳥。尾薪橋下未為痴，暮雨朝雲世間少。春風何處好，別殿饒芳草。苒嫋轉鸞旗，萎蕤吹雉葆。揚芳歷九門，澹盪入蘭蓀。爭奈白團扇，時時偷主恩。風帶巢熊拗樹聲，老僧相引入雲行。半坡新路畬才了，一谷寒煙燒不成。朝罩罩城南，暮罩罩城西。兩漿鳴幽幽，蓮子相高低。持罩入深水，金鱗大如手。魚尾迸圓波，千珠落湘藕。風颸颸，雨離離，菱尖茭刺鸂鶒飛。水連網眼白如影，淅瀝篷聲寒點微。楚岸有花花蓋屋，金塘柳色前溪曲。悠溶杳若去無窮，五色澄潭鴨頭綠。春姿暖氣昏神沼，李樹拳枝紫芽小。玉皇夜入未央宮，長火千條照棲鳥。馬過平橋通畫堂，虎幡龍戟風飄揚。簾間清唱報寒點，丙舍無人遺燼香。左亦不碌碌，右亦不碌碌。野草自根肥，羸牛生健犢。融蠟作杏蒂，男兒不戀家。春風破紅意，女頰如桃花。忠言未見信，巧語翻諮嗟。一鞘無兩刃，徒勞油壁車。錢唐岸上春如織，淼淼寒潮帶晴色。淮南遊客馬連嘶，碧草迷人歸不得。風飄客意如吹煙。纖指殷勤傷雁弦。一曲堂堂紅燭筵，長鯨瀉酒如飛泉。十年分散劍關秋，萬事皆隨錦水流。志氣已曾明漢節，功名猶自滯吳鉤。雕邊認箭寒雲重，馬上聽笳塞草愁。今日逢君倍惆悵，灌嬰韓信盡封侯。閉門高臥莫長嗟，水木凝暉屬謝家。緱嶺參差殘曉雪，洛波清淺露晴沙。劉公春盡蕪菁色，華廙愁深苜蓿花。月榭知君還悵望，碧霄煙闊雁行斜。月缺花殘莫愴然，花須終發月終圓。更能何事銷芳念，亦有濃華委逝川。一曲豔歌留婉轉，九原春草妒嬋娟。王孫莫學多情客，自古多情損少年。蓼穗菱叢思蟪蛄，水螢江鳥滿煙蒲。愁紅一片風前落，池上秋波似五湖。曲江春半日遲遲，正是王孫悵望時。杏花落盡不歸去，江上東風吹柳絲。四方無事太平年，永珍鮮明禁火前。九重細雨惹春色，輕染龍池楊柳煙。欲出鴻都門，陰雲蔽城闕。寶劍黯如水，微紅溼餘血。白馬夜頻嘶，三更霸陵雪。路傍佳樹碧雲愁，曾侍金輿幸驛樓。草木榮枯似人事，綠陰寂寞漢陵秋。呂公榮達子陵歸，萬古煙波繞釣磯。橋上一通名利跡，至今江鳥揹人飛。目極雲霄思浩然，風帆一片水連天。輕橈便是東歸路，不肯忘機作釣船。煙水何曾息世機，暫時相向亦依依。所嗟白首磻溪叟，一下漁舟更不歸。水流花落嘆浮生，又伴遊人宿杜城。還似昔年殘夢裡，透簾斜月獨聞鶯。丹溪藥盡變金骨，清洛月寒吹玉笙。他日隱居無訪處，碧桃花發水縱橫。幽人尋藥徑，來自曉雲邊。衣溼術花雨，語成松嶺煙。解藤開澗戶，踏石過溪泉。林外晨光動，山昏鳥滿天。憑繡檻，解羅幃。未得君書，斷腸瀟湘春雁飛。不知征馬幾時歸，海棠花謝也，雨霏霏。花半拆，雨初晴。未卷珠簾，夢殘惆悵聞曉鶯。宿妝眉淺粉山橫，約鬟鸞鏡裡，繡羅輕。憑軒望秋雨，涼入暑衣清。極目鳥頻沒，片時雲復輕。沼萍開更斂，山葉動還鳴。楚客秋江上，蕭蕭故國情。憑繡檻，解羅幃。未得君書，斷腸瀟湘春雁飛。不知征馬幾時歸，海棠花謝也，雨霏霏。腥鮮龍氣連清防，花風漾漾吹細光。疊瀾不定照天井，倒影蕩搖晴翠長。平碧淺春生綠塘，雲容雨態連青蒼。夜深銀漢通柏樑，二十八宿朝玉堂。燕弓弦勁霜封瓦，樸簌寒雕睇平野，一點黃塵起雁喧，白龍堆下千蹄馬。河源怒濁風如刀，剪斷朔雲天更高。晚出榆關逐徵北，驚沙飛迸衝貂袍。心許凌煙名不滅，年年錦字傷離別。彩毫一畫竟何榮，空使青樓淚成血。吳國初成陣，王家欲解圍。拂巾雙雉叫，飄瓦兩鴛飛。格格水禽飛帶波，孤光斜起夕陽多。湖西山淺似相笑，菱刺惹衣攢黛蛾。青絲系船向江木，蘭芽出土吳江曲。水極晴搖泛灩紅，草平春染煙綿綠。玉鞭騎馬楊叛兒，刻金作鳳光參差。丁丁暖漏滴花影，催入景陽人不知。彎堤弱柳遙相矚，雀扇團圓掩香玉。蓮塘艇子歸不歸，柳暗桑穠聞布穀。桂棟坐清曉，瑤琴商鳳絲。況聞楚澤香，適與秋風期。遂從棹萍客，靜嘯菸草湄。倒影回澹盪，愁紅媚漣漪。湘莖久鮮澀，宿雨增離披。而我江海意，楚遊動夢思。北渚水雲葉，南塘煙霧枝。豈亡臺榭芳，獨與鷗鳥知。珠墜魚迸淺，影多鳧泛遲。落英不可攀，返照昏澄陂。西園一曲豔陽歌，擾擾車塵負薜蘿。自欲放懷猶未得，不知經世竟如何。夜聞猛雨判花盡，寒戀重衾覺夢多。釣渚別來應更好，春風還為起微波。龍砂鐵馬犯煙塵，跡近群鷗意倍親。風捲蓬根屯戊己，月移鬆影守庚申。韜鈐豈足為經濟，巖壑何嘗是隱淪。心許故人知此意，古來知者竟誰人。山鬼揚威正氣愁，便辭珍簟襲狐裘。西窗一夕悲人事，團扇無情不待秋。豐沛曾為社稷臣，賜書名畫墨猶新。幾人同保山河誓，猶自棲棲九陌塵。劍逐驚波玉委塵，謝安門下更何人。西州城外花千樹，盡是羊曇醉後春。商於甪里便成功，一寸沉機萬古同。但得戚姬甘定分，不應真有紫芝翁。西溪問樵客，遙識楚人家。古樹老連石，急泉清露沙。千峰隨雨暗，一徑入雲斜。日暮飛鴉集，滿山蕎麥花。渭川通野戍，有路上桑乾。獨鳥青天暮，驚麏赤燒殘。高秋辭故國，昨日夢長安。客意自如此，非關行路難。博山香重欲成雲，錦段機絲妒鄂君。粉蝶團飛花轉影，彩鴛雙泳水生紋。青樓二月春將半，碧瓦千家日未曛。見說楊朱無限淚，豈能空為路岐分。白鳥梳翎立岸莎，藻花菱刺泛微波。煙光似帶侵垂柳，露點如珠落卷荷。楚水曉涼催客早，杜陵秋思傍蟬多。鎦公不信歸心切，聽取江樓一曲歌。寒宵何耿耿，良宴有餘姿。寶靺徘徊處，薰爐悵望時。曲瓊垂翡翠，斜月到罘罳。委墜金釭燼，闌珊玉局棋。話窮猶注睇，歌罷尚持頤。晻暖遙相屬，氛氳積所思。秦蛾卷衣晚，胡雁度雲遲。上郡歸來夢，那知錦字詩。一徑互紆直，茅棘亦已繁。晴陽入荒竹，曖曖和春園。倚杖息慚倦，徘徊戀微暄。歷尋嬋娟節，剪破蒼筤根。地閉修莖孤，林振餘籜翻。適心在所好，非必尋湘沅。淅瀝生叢筱，空濛泫網軒。暝姿看遠樹，春意入塵根。點細飄風急，聲輕入夜繁。雀喧爭槿樹，人靜出蔬園。瓦溼光先起，房深影易昏。不應江上草，相與滯王孫。鳴泉隔翠微，千里到柴扉。地勝人無慾，林昏虎有威。澗苔侵客屨，山雪入禪衣。桂樹芳陰在，還期歲晏歸。九枝燈在瑣窗空，希逸無聊恨不同。曉夢未離金夾膝，早寒先到石屏風。遺簪可惜三秋白，蠟燭猶殘一寸紅。應卷鰕簾看皓齒，鏡中惆悵見梧桐。漢庭文采有相如，天子通宵愛子虛。把釣看棋高興盡，焚香起草宦情疏。楚山重疊當歸路，溪月分明到直廬。江雨瀟瀟帆一片，此行誰道為鱸魚。雲母空窗曉煙薄，香昏龍氣凝輝閣。霏霏霧雨杏花天，簾外春威著羅幕。曲欄伏檻金麒麟，沙苑芳郊連翠茵。廄馬何能齧芳草，路人不敢隨流塵。景陽妝罷瓊窗暖，欲照澄明香步懶。橋上衣多抱彩雲，金鱗不動春塘滿。黃印額山輕為塵，翠鱗紅稚俱含嚬。桃花百媚如欲語，曾為無雙今兩身。錦雉雙飛梅結子，平春遠綠窗中起。吳江澹畫水連空，三尺屏風隔千里。小苑有門紅扇開，天絲舞蝶共徘徊。綺戶雕楹長若此，韶光歲歲如歸來。春草芊芊晴掃煙，宮城大錦紅殷鮮。海日初融照仙掌，淮王小隊纓鈴響。獵獵東風焰赤旗，畫神金甲蔥龍網。鉅公步輦迎句芒，複道掃塵燕彗長。豹尾竿前趙飛燕，柳風吹盡眉間黃。碧草含情杏花喜，上林鶯囀遊絲起。寶馬搖環萬騎歸，恩光暗入簾櫳裡。蒿棘深春衛國門，九年於此盜乾坤。兩行密疏傾天下，一夜陰謀達至尊。肉視具僚忘匕箸，氣吞同列削寒溫。當時誰是承恩者，肯有餘波達鬼村。勢欲凌雲威觸天，權傾諸夏力排山。三年驥尾有人附，一日龍鬚無路攀。畫閤不開樑燕去，朱門罷掃乳鴉還。千巖萬壑應惆悵，流水斜傾出武關。韶光染色如蛾翠，綠溼紅鮮水容媚。蘇小慵多蘭渚閒，融融浦日鵁鶄寐。紫騮蹀躞金銜嘶，堤上揚鞭菸草迷。門外平橋連柳堤，歸來晚樹黃鶯啼。司馬門前火千炬，闌干星斗天將曙。朱網龕鬖丞相車，曉隨疊鼓朝天去。博山鏡樹香艹丰茸，嫋嫋浮航金畫龍。大江斂勢避辰極，兩闕深嚴煙翠濃。仁祠寫露宮，長安佳氣濃。煙樹含蔥蒨，金剎映艹丰茸。繡戶香焚象，珠網玉盤龍。寶題斜翡翠，天井倒芙蓉。幡長回遠吹，窗虛含曉風。遊騎迷青鎖，歸鳥思華鍾。雲栱承跗邐，羽葆背花重。所嗟蓮社客，輕蕩不相從。搖搖弱柳黃鸝啼，芳草無情人自迷。日影明滅金色鯉，杏花唼喋青頭雞。微紅奈蒂惹峰粉，潔白芹芽穿燕泥。借問含嚬向何事，昔年曾到武陵溪。紫氣氤氳捧半巖，蓮峰仙掌共巉巉。廟前晚色連寒水，天外斜陽帶遠帆。百二關山扶玉座，五千文字閟瑤緘。自憐金骨無人識，知有飛龜在石函。謝傅林亭暑氣微，山丘零落閟音徽。東山終為蒼生起，南浦虛言白首歸。池鳳已傳春水浴，渚禽猶帶夕陽飛。悠然到此忘情處，一日何妨有萬幾。盡日鬆堂看畫圖，綺疏岑寂似清都。若教煙水無鷗鳥，張翰何由到五湖。自有林亭不得閒，陌塵宮樹是非間。終南長在茅檐外，別向人間看華山。芍藥薔薇語早梅，不知誰是豔陽才。今朝領得春風意，不復饒君雪裡開。高低深淺一闌紅，把火殷勤繞露叢。希逸近來成懶病，不能容易向春風。昔年曾伴玉真遊，每到仙宮即是秋。曼倩不歸花落盡，滿叢煙露月當樓。楚寺上方宿，滿堂皆舊遊。月溪逢遠客，煙浪有歸舟。江館白蘋夜，水關紅葉秋。西風吹暮雨，汀草更堪愁。月中一雙鶴，石上千尺鬆。素琴入爽籟，山酒和春容。幽瀑有時斷，片雲無所從。何事蘇門生，攜手東南峰。簟翻涼氣集，溪上潤殘棋。萍皺風來後，荷喧雨到時。寂寥閒望久，飄灑獨歸遲。無限松江恨，煩君解釣絲。石路荒涼接野蒿，西風吹馬利如刀。小橋連驛楊柳晚，廢寺入門禾黍高。雞犬夕陽喧縣市，鳧鷖秋水曝城壕。故山有夢不歸去，官樹陌塵何太勞。山房霜氣晴，一宿遂平生。閤上見林影，月中聞澗聲。佛燈銷永夜，僧磬徹寒更。不學何居士，焚香為宦情。黃花紅樹謝芳蹊，宮殿參差黛巘西。詩閤曉窗藏雪嶺，畫堂秋水接藍溪。鬆飄晚吹摐金鐸，竹蔭寒苔上石梯。妙跡奇名竟何在，下方煙暝草萋萋。宜城酒熟花覆橋，沙晴綠鴨鳴咬咬。穠桑繞舍麥如尾，幽軋鳴機雙燕巢。馬聲特特荊門道，蠻水揚光色如草。錦薦金爐夢正長，東家咿喔雞鳴早。池塘經雨更蒼蒼，萬點荷珠曉氣涼。朱瑀空偷御溝水，錦鱗紅尾屬嚴光。翠染冰輕透露光，墮雲孫壽有餘香。只因七夕迴天浪，添作湘妃淚兩行。水客夜騎紅鯉魚，赤鸞雙鶴蓬瀛書。輕塵不起雨新霽，萬里孤光含碧虛。露魄冠輕見雲發，寒絲七炷香泉咽。夜深天碧亂山姿，光碎平波滿船月。草淺淺，春如剪。花壓李娘愁，飢蠶欲成繭。東城年少氣堂堂，金丸驚起雙鴛鴦。含羞更問衛公子，月到枕前春夢長。宣曲長楊瑞氣凝，上林狐兔待秋鷹。誰將詞賦陪雕輦，寂寞相如臥茂林。昔年戎虜犯榆關，一敗龍城匹馬還。侯印不聞封李廣，他人丘壟似天山。一隨菱棹謁王侯，深愧移文負釣舟。今日太湖風色好，卻將詩句乞魚鉤。槿籬芳援近樵家，壟麥青青一徑斜。寂寞遊人寒食後，夜來風雨送梨花。自從元老登庸後，天下諸胡悉帶鈴。麈尾與筇杖，幾年離石壇。梵餘林雪厚，棋罷嶽鍾殘。開卷喜先悟，漱瓶知早寒。衡陽寺前雁，今日到長安。迥野韶光早，晴川柳滿堤。拂塵生嫩綠，披雪見柔荑。碧玉牙猶短，黃金縷未齊。腰肢弄寒吹，眉意入春閨。預恐狂夫折，迎牽逸客迷。新鶯將出谷，應借一枝棲。鬆根滿苔石，盡日閉禪關。有伴年年月，無家處處山。煙波五湖遠，瓶屨一身閒。嶽寺蕙蘭晚，幾時幽鳥還。團圓莫作波中月，潔白莫為枝上雪。月隨波動碎潾潾，雪似梅花不堪折。李娘十六青絲髮，畫帶雙花為君結。門前有路輕別離，唯恐歸來舊香滅。楚鄉千里路，君去及良晨。葦浦迎船火，茶山候吏塵。桑濃蠶臥晚，麥秀雉聲春。莫作東籬興，青雲有故人。一從征戰後，故社幾人歸。薄宦離山久，高談與世稀。夕陽當板檻，春日入柴扉。莫卻嚴灘意，西溪有釣磯。開濟由來變盛衰，五車才得號鎡基。留侯功業何容易，一卷兵書作帝師。鬥雞臺下東西道，柳覆班騅蝶縈草。坱靄韶容鎖澹愁，青筐葉盡蠶應老。綠渚幽香生白蘋，差差小浪吹魚鱗。王孫騎馬有歸意，林彩著空如細塵。安得人生各相守，燒船破棧休馳走。世上方應無別離，路傍更長千株柳。丙寅歲，休牛馬，風如吹煙，日如渥赭。九重天子調天下，春綠將年到西野。西野翁，生兒童，門前好樹青艹丰茸。艹丰茸單衣麥田路，村南娶婦桃花紅。新姑車右及門柱，粉項韓憑雙扇中。喜氣自能成歲豐，農祥爾物來爭功。白馬雜金飾，言從雕輦回。粉香隨笑度，鬢態伴愁來。遠水斜如剪，青莎綠似裁。所恨章華日，冉冉下層臺。藕絲作線難勝針，蕊粉染黃那得深。玉白蘭芳不相顧，倡樓一笑輕千金。莫言自古皆如此，健劍刜鍾鉛繞指。三秋庭綠盡迎霜，惟有荷花守紅死。西江小吏朱斑輪，柳縷吐芽香玉春。兩股金釵已相許，不令獨作空城塵。悠悠楚水流如馬，恨紫愁紅滿平野。野土千年怨不平，至今燒作鴦鴦瓦。鞏樹先春雪滿枝，上陽宮柳囀黃鸝。桓譚未便忘西笑，豈為長安有鳳池。敷水小橋東，娟娟照露叢。所嗟非勝地，堪恨是春風。二月豔陽節，一枝惆悵紅。定知留不住，隔石覓屐跡，西溪迷雞啼。小鳥擾曉沼，犁泥齊低畦。細雨濛濛入絳紗，湖亭寒食孟珠家。南朝漫自稱流品，宮體何曾為杏花。背檣燈色暗，宿客夢初成。半夜竹窗雨，滿池荷葉聲。簟涼秋閤思，木落故山情。明發又愁起，桂花溪水清。衡巫路不同，結室在東峰。歲晚得支遁，夜寒逢戴顒。龕燈落葉寺，山雪隔林鐘。行解無由發，曹溪欲施舂。師歸舊山去，此別已悽然。燈影秋江寺，篷聲夜雨船。鷗飛吳市外，麟臥晉陵前。若到東林社，誰人更問禪。疆理雖重海，車書本一家。盛勳歸舊國，佳句在中華。定界分秋漲，開帆到曙霞。九門風月好，回首是天涯。青門煙野外，渡滻送行人。鴨臥溪沙暖，鳩鳴社樹春。殘波青有石，幽草綠無塵。楊柳東風裡，相看淚滿巾。東郊和氣新，芳靄遠如塵。客舍停疲馬，僧牆畫故人。沃田桑景晚，平野菜花春。更想嚴家瀨，微風蕩白蘋。慢笑開元有幸臣，直教天子到蒙塵。今來看畫猶如此，何況親逢絕世人。駘蕩清明日，儲胥小苑東。舞衫萱草綠，春鬢杏花紅。馬轡輕銜雪，車衣弱向風。□愁聞百舌，殘睡正朦朧。閒對楸枰傾一壺，黃華坪上幾成盧。他時謁帝銅龍水，便賭宣城太守無。湘東夜宴金貂人，楚女含情嬌翠嚬。玉管將吹插鈿帶，錦囊斜拂雙麒麟。重城漏斷孤帆去，唯恐瓊簽報天曙。萬戶沈沈碧樹圓，雲飛雨散知何處。欲上香車俱脈脈，清歌響斷銀屏隔。堤外紅塵蠟炬歸，樓前澹月連江白。百舌問花花不語，低迴似恨橫塘雨。蜂爭粉蕊蝶分香，不似垂楊惜金縷。願君留得長妖韶，莫逐東風還蕩搖。秦女含嚬向煙月，愁紅帶露空迢迢。紅深綠暗徑相交，抱暖含芳披紫袍。彩索平時牆婉娩，輕球落處晚寥梢，窗中草色妒雞卵，盤上芹泥憎燕巢。自有玉樓春意在，不能騎馬度煙郊。高談有伴還成藪，沉醉無期即是鄉。已恨流鶯欺謝客，更將浮蟻與劉郎。檐前柳色分張綠，窗外花枝藉助香。所恨玳筵紅燭夜，草玄寥落近回塘。一朝辭滿有心期，花發楊園雪壓枝。劉尹故人諳往事，謝郎諸弟得新知。金釵醉就胡姬畫，玉管閒留洛客吹。記得襄陽耆舊語，不堪風景峴山碑。搗麝成塵香不滅，拗蓮作寸絲難絕。紅淚文姬洛水春，白頭蘇武天山雪。君不見無愁高緯花漫漫，漳浦宴餘清露寒。一旦臣僚共囚虜，欲吹羌管先汍瀾。舊臣頭鬢霜華早，可惜雄心醉中老。萬古春歸夢不歸，鄴城風雨連天草。