城闕輔三秦，風煙望五津。與君離別意，同是宦遊人。海記憶體知已，天涯若比鄰。無為在歧路，兒女共沾巾。滕王高閣臨江渚，佩玉鳴鸞罷歌舞。畫棟朝飛南浦雲，珠簾暮卷西山雨。閒雲潭影日悠悠，物換星移幾度秋。閣中帝子今安在？檻外長江空自流！長江悲已滯，萬里念將歸。況屬高風晚，山山黃葉飛。肅肅涼景生，加我林壑清。驅煙尋澗戶，卷霧出山楹。去來固無跡，動息如有情。日落山水靜，為君起鬆聲。肅肅涼風生，加我林壑清。驅煙尋澗戶，卷霧出山楹。去來固無跡，動息如有情。日落山水靜，為君起鬆聲。　送送多窮路，遑遑獨問津。悲涼千里道，悽斷百年身。心事同漂泊，生涯共苦辛。無論去與住，俱是夢中人。江送巴南水，山橫塞北雲。津亭秋月夜，誰見泣離群。亂煙籠碧砌，飛月向南端。寂寂離亭掩，江山此夜寒。九日重陽節，開門有菊花。不知來送酒，若個是陶家。東園垂柳徑，西堰落花津。物色連三月，風光絕四鄰。鳥飛村覺曙，魚戲水知春。初晴山院裡，何處染囂塵。僕本江上客，牽跡在方內。寤寐霄漢間，居然有靈對。翕爾登霞首，依然躡雲背。電策驅龍光，煙途儼鸞態。乘月披金帔，連星解瓊珮。浮識俄易歸，真遊邈難再。寥廓沉遐想，周遑奉遺誨。流俗非我鄉，何當釋塵昧。久客逢餘閏，他鄉別故人。自然堪下淚，誰忍望征塵。江上風煙積，山幽雲霧多。送君南浦外，還望將如何。桂軺雖不駐，蘭筵幸未開。林塘風月賞，還待故人來。霜華淨天末，霧色籠江際。客子常畏人，何為久留滯。久別侵懷抱，他鄉變容色。月下調鳴琴，相思此何極。雲間徵思斷，月下歸愁切。鴻雁西南飛，如何故人別。朝朝翠山下，夜夜蒼江曲。復此遙相思，清尊湛芳綠。九月九日望鄉臺，他席他鄉送客杯。人情已厭南中苦，鴻雁那從北地來。披襟乘石磴，列籍俯春泉。蘭氣薰山酌，鬆聲韻野弦。影飄垂葉外，香度落花前。興洽林塘晚，重巖起夕煙。空園歌獨酌，春日賦親居。澤蘭侵小徑，河柳覆長渠。雨去花光溼，風歸葉影疏。山人不惜醉，唯畏綠尊虛。煙霞春旦賞，松竹故年心。斷山疑畫障，懸溜瀉鳴琴。草遍南亭合，花開北院深。閒居饒酒賦，隨興欲抽簪。徵驂臨野次，別袂慘江垂。川霽浮煙斂，山明落照移。鷹風凋晚葉，蟬露泣秋枝。亭皋分遠望，延想間雲涯。煙霞春旦賞，松竹故年心。斷山疑畫障，縣溜瀉鳴琴。草遍南亭合，花開北院深。閒居饒酒賦，隨興欲抽簪。鶴岑有奇徑，麟洲富仙家。紫泉漱珠液，玄巖列丹葩。常希披塵網，眇然登雲車。鸞情極霄漢，鳳想疲煙霞。道存蓬瀛近，意愜朝市賒。無為坐惆悵，虛此江上華。披觀玉京路，駐賞金臺址。逸興懷九仙，良辰傾四美。鬆吟白雲際，桂馥青溪裡。別有江海心，日暮情何已。關山凌旦開，石路無塵埃。白馬高譚去，青牛真氣來。重門臨巨壑，連揀起崇隈。即今揚策度，非是棄繻回。明月沉珠浦，風飄濯錦川。樓臺臨絕岸，洲渚亙長天。旅泊成千裡，柏遑共百年。窮途唯有淚，還望獨潸然。百年懷土望，千里倦遊情。高低尋戍道，遠近聽泉聲。澗葉才分色，山花不辨名。羈心何處盡，風急暮猿清。觀闕長安近，江山蜀路賒。客行朝復夕，無處是鄉家。帝裡寒光盡，神皋春望浹。梅郊落晚英，柳甸驚初葉。流水抽奇弄，崩雲灑芳牒。清尊湛不空，暫喜平生接。桂宇幽襟積，山亭涼夜永。森沉野徑寒，肅穆巖扉靜。竹晦南汀色，荷翻北潭影。清興殊示闌，林端照初景。金壇疏俗宇，玉洞侶仙群。花枝棲晚露，峰葉度晴雲。斜照移山影，回沙擁籀文。琴尊方待興，竹樹已迎曛。閒情兼嘿語，攜杖赴巖泉。草綠縈新帶，榆青綴古錢。魚床侵岸水，鳥路入山煙。還題平子賦，花樹滿春田。智瓊神女，來訪文君。蛾眉始約，羅袖初薰。歌齊曲韻，舞亂行分。若向陽臺薦枕，何啻得勝朝雲。山中蘭葉徑，城外李桃園。豈知人事靜，不覺鳥聲喧。杏閣披青磴，雕臺控紫岑。葉齊山路狹，花積野壇深。蘿幌棲禪影，鬆門聽梵音。遽忻陪妙躅，延賞滌煩襟。泛泛東流水，飛飛北上塵。歸驂將別棹，俱是倦遊人。去驂嘶別路，歸棹隱寒洲。江皋木葉下，應想故城秋。早是他鄉值早秋，江亭明月帶江流。已覺逝川傷別念，復看津樹隱離舟。歸舟歸騎儼成行，江南江北互相望。誰謂波瀾才一水，已覺山川是兩鄉。北山煙霧始茫茫，南津霜月正蒼蒼。秋深客思紛無已，復值徵鴻中夜起。復閤重樓向浦開，秋風明月度江來。故人故情懷故宴，相望相思不相見。柰園欣八正，鬆巖訪九仙。援蘿窺霧術，攀林俯雲煙。代北鸞驂至，遼西鶴騎旋。終希脫塵網，連翼下芝田。江曠春潮白，山長曉岫青。他鄉臨睨極，花柳映邊亭。九日郊原望，平野遍霜威。蘭氣添新酌，花香染別衣。九秋良會少，千里故人稀。今日龍山外，當憶雁書歸。秋夜長，殊未央，月明白露澄清光，層城綺閣遙相望。遙相望，川無樑，北風受節雁南翔，崇蘭委質時菊芳。鳴環曳履出長廊，為君秋夜搗衣裳。纖羅對鳳凰，丹綺雙鴛鴦。調砧亂杵思自傷。思自傷，征夫萬里戍他鄉。鶴關音信斷，龍門道路長。所在天一方，寒衣徒自香。江南弄，巫山連楚夢，行雨行雲幾相送。瑤軒金谷上春時，玉童仙女無見期。紫露香菸眇難託，清風明月遙相思。遙相思，草徒綠，為聽雙飛鳳凰曲。彭澤官初去，河陽賦始傳。田園歸舊國，詩酒間長筵。列室窺丹洞，分樓瞰紫煙。縈迴亙津渡，出沒控郊鄽。鳳琴調上客，龍轡儼群仙。松石偏宜古，藤蘿不記年。重檐交密樹，復磴擁危泉。抗石晞南嶺，乘沙眇北川。傅巖來築處，磻溪入釣前。日斜真趣遠，幽思夢涼蟬。芳屏畫春草，仙杼織朝霞。何如山水路，對面即飛花。客念紛無極，春淚倍成行。今朝花樹下，不覺戀年光。物外山川近，晴初景靄新。芳郊花柳遍，何處不宜春。津塗臨巨壑，村宇架危岑。堰絕灘聲隱，風交樹影深。江童暮理楫，山女夜調砧。此時故鄉遠，寧知遊子心。山泉兩處晚，花柳一園春。還持千日醉，共作百年人。披風聽鳥長河路，臨津織女遙相妒。判知秋夕帶啼還，那及春朝攜手度。投簪下山閣，攜酒對河梁。狹水牽長鏡，高花送斷香。繁鶯歌似曲，疏蝶舞成行。自然催一醉，非但閱年光。妾本深宮妓，曾城閉九重。君王歡愛盡，歌舞為誰容。錦衾不復襞，羅衣誰再縫。高臺西北望，流涕向青松。金鳳鄰銅雀，漳河望鄴城。君王無處所，臺榭若平生。舞筵紛可就，歌樑儼未傾。西陵鬆檟冷，誰見綺羅情。客心千里倦，春事一朝歸。還傷北園裡，重見落花飛。野客思茅宇，山人愛竹林。琴尊唯待處，風月自相尋。風筵調桂軫，月徑引藤杯。直當花院裡，書齋望曉開。丘壑經塗賞，花柳遇時春。相逢今不醉，物色自輕人。窮途非所恨，虛室自相依。城闕居年滿，琴尊俗事稀。開襟方未已，分袂忽多違。東巖富松竹，歲暮幸同歸。蓮座神容儼，鬆崖聖趾餘。年長金跡淺，地久石文疏。頹華臨曲磴，傾影赴前除。共嗟陵谷遠，俄視化城虛。上巳年光促，中川興緒遙。綠齊山葉滿，紅洩片花銷。泉聲喧後澗，虹影照前橋。遽悲春望遠，江路積波潮。侵星違旅館，乘月戒徵儔。復嶂迷晴色，虛巖辨暗流。猿吟山漏曉，螢散野風秋。故人渺何際，鄉關雲霧浮。弭棹凌奔壑，低鞭躡峻岐。江濤出岸險，峰磴入雲危。溜急船文亂，巖斜騎影移。水煙籠翠渚，山照落丹崖。風生蘋浦葉，露泣竹潭枝。泛水雖雲美，勞歌誰復知。抱琴開野室，攜酒對情人。林塘花月下，別似一家春。綴葉歸煙晚，乘花落照春。邊城琴酒處，俱是越鄉人。江漢深無極，樑岷不可攀。山川雲霧裡，遊子幾時還。玉架殘書隱，金壇舊跡迷。牽花尋紫澗，步葉下清溪。瓊漿猶類乳，石髓尚如泥。自能成羽翼，何必仰雲梯。晨徵犯煙磴，夕憩在雲關。晚風清近壑，新月照澄灣。郊童樵唱返，津叟釣歌還。客行無與晤，賴此釋愁顏。客心懸隴路，遊子倦江干。槿豐朝砌靜，筱密夜窗寒。琴聲銷別恨，風景駐離歡。寧覺山川遠，悠悠旅思難。別路餘千里，深恩重百年。正悲西候日，更動北樑篇。野色籠寒霧，山光斂暮煙。終知難再奉，懷德自潸然。飭裝侵曉月，奔策候殘星。危閣尋丹障，回樑屬翠屏。雲間迷樹影，霧裡失峰形。復此涼飆至，空山飛夜螢。寶雞辭舊役，仙鳳歷遺墟。去此近城闕，青山明月初。蘭階霜候早，松露穸臺深。魄散珠胎沒，芳銷玉樹沉。露文晞宿草，煙照慘平林。芝焚空嘆息，流恨滿籝金。野煙含夕渚，山月照秋林。還將中散興，來偶步兵琴。帝裡金莖去，扶風石柱來。山川殊未已，行路方悠哉。芝廛光分野，蓬闕盛規模。碧壇清桂閾，丹洞肅鬆樞。玉笈三山記，金箱五嶽圖。蒼虯不可得，空望白雲衢。石圖分帝宇，銀牒洞靈宮。回丹縈岫空，復翠上巖櫳。霧濃金灶靜，雲暗玉壇空。野花常捧露，山葉自吟風。林泉明月在，詩酒故人同。待餘逢石髓，從爾命飛鴻。桂密巖花白，梨疏樹葉紅。江皋寒望盡，歸念斷徵篷。落花落，落花紛漠漠。綠葉青跗映丹萼，與君裴回上金閣。影拂妝階玳瑁筵，香飄舞館茱萸幕。落花飛，燎亂入中帷。落花春正滿，春人歸不歸。落花度，氛氳繞高樹。落花春已繁，春人春不顧。綺閣青臺靜且閒，羅袂紅巾復往還。盛年不再得，高枝難重攀。試復旦遊落花裡，暮宿落花間。與君落花院，臺上起雙鬟。