秦時明月漢時關，萬里長征人未還。但使龍城飛將在，不教胡馬度陰山。騮馬新跨白玉鞍，戰罷沙場月色寒。城頭鐵鼓聲猶振，匣裡金刀血未乾。大漠風塵日色昏，紅旗半卷出轅門。前軍夜戰洮河北，已報生擒吐谷渾。青海長雲暗雪山，孤城遙望玉門關。黃沙百戰穿金甲，不破樓蘭終不還！大將軍出戰，白日暗榆關。三面黃金甲，單于破膽還。寒雨連江夜入吳，平明送客楚山孤。洛陽親友如相問，一片冰心在玉壺。閨中少婦不知愁，春日凝妝上翠樓。忽見陌頭楊柳色，悔教夫婿覓封侯。閨中少婦不曾愁，春日凝妝上翠樓。忽見陌頭楊柳色，悔教夫婿覓封侯。荷葉羅裙一色裁，芙蓉向臉兩邊開。亂入池中看不見，聞歌始覺有人來。飲馬渡秋水，水寒風似刀。平沙日未沒，黯黯見臨洮。昔日長城戰，鹹言意氣高。黃塵足今古，白骨亂蓬蒿。曠野饒悲風，颼颼黃蒿草。繫馬停白楊，誰知我懷抱。所是同袍者，相逢盡衰老。況登漢家陵，南望長安道。下有枯樹根，上有鼷鼠窠。高皇子孫盡，千古無人過。寶玉頻發掘，精靈其奈何。人生須達命，有酒且長歌。沅水通波接武岡，送君不覺有離傷。青山一道同雲雨，明月何曾是兩鄉。流水通波接武岡，送君不覺有離傷。青山一道同雲雨，明月何曾是兩鄉。高臥南齋時，開帷月初吐。清輝澹水木，演漾在窗戶。荏苒幾盈虛，澄澄變今古。美人清江畔，是夜越吟苦。千里共如何，微風吹蘭杜。春江愁送君，蕙草生氤氳。醉後不能語，鄉山雨紛紛。醉別江樓橘柚香，江風引雨入舟涼。憶君遙在瀟湘月，愁聽清猿夢裡長。秋風夜渡河，吹卻雁門桑。遙見胡地獵，韝馬宿嚴霜。五道分兵去，孤軍百戰場。功多翻下獄，士卒但心傷。蟬鳴空桑林，八月蕭關道。出塞入塞寒，處處黃蘆草。從來幽並客，皆共塵沙老。莫學遊俠兒，矜誇紫騮好。白馬金鞍從武皇，旌旗十萬宿長楊。樓頭小婦鳴箏坐，遙見飛塵入建章。馳道楊花滿御溝，紅妝漫綰上青樓。金章紫綬千餘騎，夫婿朝回初拜侯。白馬金鞍從武皇，旌旗十萬宿長楊。樓頭小婦鳴箏坐，遙見飛塵入建章。馳道楊花滿御溝，紅妝縵綰上青樓。金章紫綬千餘騎，夫婿朝回初拜侯。孤舟微月對楓林，分付鳴箏與客心。嶺色千重萬重雨，斷絃收與淚痕深。西宮夜靜百花香，欲卷珠簾春恨長。斜抱雲和深見月，朦朧樹色隱昭陽。奉帚平明金殿開，暫將團扇共徘徊。玉顏不及寒鴉色，猶帶昭陽日影來。桃花四面發，桃葉一枝開。欲暮黃鸝囀，傷心玉鏡臺。清箏嚮明月，半夜春風來。閼氏黃葉落，妾望自登臺。月出碧雲斷，單于秋色來。胡兵沙塞合，漢使玉關回。徵客無歸日，空悲蕙草摧。一作李白詩握中銅匕首，粉銼楚山鐵。義士頻報讎，殺人不曾缺。可悲燕丹事，終被狼虎滅。一舉無兩全，荊軻遂為血。誠知匹夫勇，何取萬人傑。無道吞諸侯，坐見九州裂。昨夜風開露井桃，未央前殿月輪高。平陽歌舞新承寵，簾外春寒賜錦袍。音書杜絕白狼西，桃李無顏黃鳥啼。寒雁春深歸去盡，出門腸斷草萋萋。南渡洛陽津，西望十二樓。明堂坐天子，月朔朝諸侯。清樂動千門，皇風被九州。慶雲從東來，泱漭抱日流。昇平貴論道，文墨將何求。有詔徵草澤，微誠將獻謀。冠冕如星羅，拜揖曹與周。望塵非吾事，入賦且遲留。幸蒙國士識，因脫負薪裘。今者放歌行，以慰樑甫愁。但營數鬥祿，奉養每豐羞。若得金膏逐，飛雲亦何儔。吳姬越豔楚王妃，爭弄蓮舟水溼衣。來時浦口花迎入，採罷江頭月送歸。荷葉羅裙一色裁，芙蓉向臉兩邊開。亂入池中看不見，聞歌始覺有人來。日暮西北堂，涼風洗修木。著書在南窗，門館常肅肅。苔草延古意，視聽轉幽獨。或問餘所營，刈黍就寒谷。荷畚至洛陽，杖策遊北門。天下盡兵甲，豺狼滿中原。明夷方遘患，顧我徒崩奔。自慚菲薄才，誤蒙國士恩。位重任亦重，時危志彌敦。西北未及終，東南不可吞。進則恥保躬，退乃為觸藩。嘆息嵩山老，而後知其尊。勿聽白頭吟，人間易憂怨。若非滄浪子，安得從所願。北上太行山，臨風閱吹萬。長雲數千裡，倏忽還膚寸。觀其微滅時，精意莫能論。百年不容息，是處生意蔓。始悟海上人，辭君永飛遁。武陵溪口駐扁舟，溪水隨君向北流。行到荊門上三峽，莫將孤月對猿愁。江城建業樓，山盡滄海頭。副職守茲縣，東南棹孤舟。長安故人宅，秣馬經前秋。便以風雪暮，還為縱飲留。貂蟬七葉貴，鴻鵠萬里遊。何必念鐘鼎，所在烹肥牛。為君嘯一曲，且莫彈箜篌。徒見枯者豔，誰言直如鉤。岑家雙瓊樹，騰光難為儔。誰言青門悲，俯期吳山幽。日西石門嶠，月吐金陵洲。追隨探靈怪，豈不驕王侯。崖谷噴疾流，地中有雷集。百泉勢相蕩，巨石皆卻立。跳波沸崢嶸，深處不可挹。昏為蛟龍怒，清見雲雨入。靈怪崇偏祠，廢興自茲邑。沉淫頃多昧，檐宇遂不葺。吾聞披明典，盛德催世及。生人載山川、血食報原隰。豈伊駭微險，將以循氓揖。奔飛振呂梁，忠信亦我習。波流浸已廣，悔吝在所汲。溪水有請源，蹇裳靡沾溼。倦此山路長，停驂問賓御。林巒信回惑，白日落何處。徙倚望長風，滔滔引歸慮。微雨隨雲收，濛濛傍山去。西臨有邊邑，北走盡亭戍。涇水橫白煙，州城隱寒樹。所嗟異風俗，已自少情趣。豈伊懷土多，觸目忻所遇。奸雄乃得志，遂使群心搖。赤風蕩中原，烈火無遺巢。一人計不用，萬里空蕭條。時與醉林壑，因之墮農桑。槐煙漸含夜，樓月深蒼茫。主家新邸第，相國舊池臺。館是招賢闢，樓因教囗囗。軒車人已散，簫管鳳初來。今日龍門下，誰知文舉才，一作孟浩然詩相逢楚水寒，舟在洞庭驛。具陳江波事，不異淪棄跡。杉上秋雨聲，悲切蒹葭夕。彈琴收餘響，來送千里客。平明孤帆心，歲晚濟代策。時在身未充，瀟湘不盈畫。湖小洲渚聯，澹淡煙景碧。魚鱉自有性，龜龍無能易。譴黜同所安，風土任所適。閉門觀玄化，攜手遺損益。秦時明月漢時關，萬里長征人未還。但使龍城飛將在，不教胡馬度陰山。白花垣上望京師，黃河水流無盡時。窮秋曠野行人絕，馬首東來知是誰。角鷹初下秋草稀，鐵驄拋鞚去如飛。少年獵得平原兔，馬後橫捎意氣歸。幼聞無生理，常欲觀此身。心跡罕兼遂，崎嶇多在塵。晚途歸舊壑，偶與支公鄰。導以微妙法，結為清淨因。煩惱業頓舍，山林情轉殷。朝來問疑義，夕話得清真。墨妙稱古絕，詞華驚世人。禪房閉虛靜，花葯連冬春。平石藉琴硯，落泉灑衣巾。欲知冥滅意，朝夕海鷗馴。暮霞照新晴，歸雲猶相逐。有懷晨昏暇，想見登眺目。問禮侍彤襜，題詩訪茅屋。高樓多古今，陳事滿陵谷。地久微子封，臺餘孝王築。裴回顧霄漢，豁達俯川陸。遠水對孤城，長天向喬木。公門何清靜，列戟森已肅。不嘆攜手稀，常思著鞭速。終當拂羽翰，輕舉隨鴻鵠。僕本濩落人，辱當州郡使。量力頗及早，謝歸今即已。蕭蕭若凌虛，衿帶頃消靡。車服卒然來，涔陽作遊子。鬱郁寡開顏，默默獨行李。忽逢平生友，一笑方在此。秋清寧風日，楚思浩雲水。為語弋林者，冥冥鴻遠矣。草綠小平津，花開一水濱。今君不得意，辜負帝鄉春。口不言金帛，心常任屈伸。阮君唯飲酒，陶令肯羞貧。陽羨風流地，滄江避世人。菱歌五湖遠，桂樹八公鄰。青鳥迎孤棹，白雲隨一身。潮從秣陵上，月映石頭新。未可逃名利，應須在縉紳。汀洲芳杜色，勸爾暫垂綸。一作李頎詩林臥情每閒，獨遊景常晏。時從灞陵下，垂釣往南澗。手攜雙鯉魚，目送千里雁。悟彼飛有適，知此罹憂患。放之清冷泉，因得省疏慢。永懷青岑客，回首白雲間。神超物無違，豈系名與宦。鴻都有歸客，偃臥滋陽村。軒冕無枉顧，清川照我門。空林網夕陽，寒鳥赴荒園。廓落時得意，懷哉莫與言。庭前有孤鶴，欲啄常翩翻。為我銜素書，吊彼顏與原。二君既不朽，所以慰其魂。鳳皇所宿處，月映孤桐寒。槁葉零落盡，空柯蒼翠殘。虛心誰能見，直影非無端。響發調尚苦，清商勞一彈。鳳凰所宿處，月映孤桐寒。槁葉零落盡，空柯蒼翠殘。虛心誰能見，直影非無端。響發調尚苦，清商勞一彈。真無御化來，借有乘化歸。如彼雙塔內，孰能知是非。愚也駭蒼生，聖哉為帝師。當為時世出，不由天地資。萬回主此方，平等性無違。今我一禮心，億劫同不移。肅肅松柏下，諸天來有時。山館人已空，青蘿換風雨。自從永明世，月向龍宮吐。鑿井長幽泉，白雲今如古。應真坐松柏，錫杖掛窗戶。口雲七十餘，能救諸有苦。回指巖樹花，如聞道場鼓。金色身壞滅，真如性無主。僚友同一心，清光遣誰取。雲起太華山，雲山互明滅。東峰始含景，了了見鬆雪。羈人感幽棲，窅映轉奇絕。欣然忘所疲，永望吟不輟。信宿百餘裡，出關玩新月。何意昨來心，遇物遂遷別。人生屢如此，何以肆愉悅。遊人愁歲晏，早起遵王畿。墜葉吹未曉，疏林月微微。驚禽棲不定，寒獸相因依。嘆此霜露下，復聞鴻雁飛。渺然江南意，惜與中途違。羈旅悲壯發，別離念征衣。永圖豈勞止，明節期所歸。寧厭楚山曲，無人長掩扉。寒雨連天夜入吳，平明送客楚山孤。洛陽親友如相問，一片冰心在玉壺。丹陽城南秋海陰，丹陽城北楚雲深。高樓送客不能醉，寂寂寒江明月心。反照入閭巷，憂來與誰語。古道無人行，秋風動禾黍。寒雨連天夜入湖，平明送客楚山孤。洛陽親友如相問，一片冰心在玉壺。丹陽城南秋海陰，丹陽城北楚雲深。高樓送客不能醉，寂寂寒江明月心。橫笛怨江月，扁舟何處尋。聲長楚山外，曲繞胡關深。相去萬餘裡，遙傳此夜心。寥寥浦漵寒，響盡惟幽林。不知誰家子，復奏邯鄲音。水客皆擁棹，空霜遂盈襟。羸馬望北走，遷人悲越吟。何當邊草白，旌節隴城陰。鞍馬上東門，裴回入孤舟。賢豪相追送，即棹千里流。赤岸落日在，空波微煙收。薄宦忘機括，醉來即淹留。月明見古寺，林外登高樓。南風開長廊，夏夜如涼秋。江月照吳縣，西歸夢中游。沅溪夏晚足涼風，春酒相攜就竹叢。莫道絃歌愁遠謫，青山明月不曾空。正字芸香閣，經過宛如昨。幽人竹桑園，歸臥寂無喧。高鳥能擇木，羝羊漫觸藩。物情今已見，從此欲無言。一作孟浩然詩林色與溪古，深篁引幽翠。山尊在漁舟，棹月情已醉。始窮清源口，壑絕人境異。春泉滴空崖，萌草拆陰地。久之風榛寂，遠聞樵聲至。海雁時獨飛，永然滄州意。古時青冥客，滅跡淪一尉。吾子躊躇心，豈其紛埃事。緱峰信所克，濟北餘乃遂。齊物意已會，息肩理猶未。卷舒形性表，脫略賢哲議。乘月期角巾，飯僧嵩陽寺。天地寒更雨，蒼茫楚城陰。一尊廣陵酒，十載衡陽心。倚仗不可料，悲歡豈易尋。相逢成遠別，後會何如今。身在江海上，雲連京國深。行當務功業，策馬何駸駸。陰岑宿雲歸，煙霧溼松柏。風悽日初曉，下嶺望川澤。遠山無晦明，秋水千里白。佳氣盤未央，聖人在凝碧。關門阻天下，信是帝王宅。海內方晏然，廟堂有奇策。時貞守全運，罷去遊說客。予忝蘭臺人，幽尋免貽責。客來舒長簟，開閣延清風。但有無絃琴，共君盡尊中。晚來常讀易，頃者欲還嵩。世事何須道，黃精且養蒙。嵇康殊寡識，張翰獨知終。忽憶鱸魚□，扁舟往江東。降奚能騎射，戰馬百餘匹。甲仗明寒川，霜囗囗囗囗。囗囗煞單于，薄暮紅旗出。城旁粗少年，驟馬垂長鞭。脫卻囗囗囗，囗囗淪狄天。匈奴不敢出，漠北開塵煙。商風入我弦，夜竹深有露。弦悲與林寂，清景不可度。寥落幽居心，颼飀青松樹。松風吹草白，溪水寒日暮。聲意去復還，九變待一顧。空山多雨雪，獨立君始悟。巖間寒事早，眾山木已黃。北風何蕭蕭，茲夕露為霜。感激未能寐，中宵時慨慷。黃蟲初悲鳴，玄鳥去我樑。獨臥時易晚，離群情更傷。思君若不及，鴻雁今南翔。汝山方聯延，伊水才明滅。遙見入楚雲，又此空館月。紛然馳夢想，不謂遠離別。京邑多歡娛，衡湘暫沿越。明湖春草遍，秋桂白花發。豈唯長思君，日夕在魏闕。城南虜已合，一夜幾重圍。自有金笳引，能沾出塞衣。聽臨關月苦，清入海風微。三奏高樓曉，胡人掩涕歸。錢塘江畔是誰家，江上女兒全勝花。吳王在時不得出，今日公然來浣紗。映門淮水綠，留騎主人心。明月隨良椽，春潮夜夜深。秦林映陂水，雨過宛城西。留醉楚山別，陰雲暮悽悽。金剛波若傲吏非吏，名流即道流。隱居不可見，高論莫能酬。水接仙源近，山藏鬼谷幽。往來迷處所，花下問魚舟。一作孟浩然詩津無蛟龍患，日夕常安流。本欲避驄馬，何如同鷁舟。豈伊今日幸，曾是昔年遊。莫奏琴中鶴，且隨波上鷗。堤緣九里郭，山面百城樓。自顧躬耕者，才非管樂儔。聞君薦草澤，從此泛滄洲。女蘿覆石壁，溪水幽濛朧。紫葛蔓黃花，娟娟寒露中。朝飲花上露，夜臥松下風。雲英化為水，光采與我同。日月蕩精魄，寥寥天宇空。寒江映村林，亭上納鮮潔。楚客共閒飲，靜坐金管闋。酣竟日入山，暝來雲歸穴。城樓空杳靄，猿鳥備清切。物狀如絲綸，上心為予決。訪君東溪事，早晚樵路絕。仗劍行千里，微軀敢一言。曾為大梁客，不負信陵恩。白鴿飛時日欲斜，禪房寂歷飲香茶。傾人城，傾人國，斬新剃頭青且黑。玉如意，金澡瓶，硃脣皓齒能誦經。吳音喚字更分明。日暮鐘聲相送出，袈裟掛著箔簾釘。共仰頭陀行，能忘世諦情。回看雙鳳闕，相去一牛鳴。法向空林說，心隨寶地平。手巾花氎淨，香帔稻畦成。聞道邀同舍，相期宿化城。安知不來往，翻得似無生。越女作桂舟，還將桂為楫。湖上水渺漫，清江不可涉。摘取芙蓉花，莫摘芙蓉葉。將歸問夫婿，顏色何如妾？孤桐祕虛鳴，樸素傳幽真。彷彿弦指外，遂見初古人。意遠風雪苦，時來江山春。高宴未終曲，誰能辨經綸。白露傷草木，山風吹夜寒。遙林夢親友，高興發雲端。郭外秋聲急，城邊月色殘。瑤琴多遠思，更為客中彈。江上巍巍萬歲樓，不知經歷幾千秋。年年喜見山長在，日日悲看水獨流。猿狖何曾離暮嶺，鸕鶿空自泛寒洲。誰堪登望雲煙裡，向晚茫茫發旅愁。向晚橫吹悲，風動馬嘶合。前驅引旗節，千里陣雲匝。單于下陰山，砂礫空颯颯。封侯取一戰，豈復念閨閣。水宿煙雨寒，洞庭霜落微。月明移舟去，夜靜魂夢歸。暗覺海風度，蕭蕭聞雁飛。晉水千廬合，汾橋萬國從。開唐天業盛，入沛聖恩濃。下輦回三象，題碑任六龍。睿明懸日月，千歲此時逢。懷祿貴心賞，東流山水長。官移會稽郡，地邇上虞鄉。緩帶屏紛雜，漁舟臨訟堂。逶迤回溪趣，猿嘯飛鳥行。萬室霽朝雨，千峰迎夕陽。輝輝遠洲映，曖曖澄湖光。白髮有高士，青春期上皇。應須枉車過，為我訪荷裳。祝融之峰紫雲銜，翠如何其雪嶄巖。邑西有路緣石壁，我欲從之臥穹嵌。魚有心兮脫網罟，江無人兮鳴楓杉。王君飛舄仍未去，蘇耽宅中意遙緘。第一百四十二卷石溪流已亂，苔徑人漸微。日暮東林下，山僧還獨歸。昔為廬峰意，況與遠公違。道性深寂寞，世情多是非。會尋名山去，豈復望清輝。仙人騎白鹿，發短耳何長。時餘採菖蒲，忽見嵩之陽。稽首求丹經，乃出懷中方。披讀了不悟，歸來問嵇康。嗟餘無道骨，發我入太行。清洛日夜漲，微風引孤舟。離腸便千里，遠夢生江樓。楚國橙橘暗，吳門煙雨愁。東南具今古，歸望山雲秋。青山遠近帶皇州，霽景重陽上北樓。雨歇亭皋仙菊潤，霜飛天苑御梨秋。茱萸插鬢花宜壽，翡翠橫釵舞作愁。謾說陶潛籬下醉，何曾得見此風流。鬆間白髮黃尊師，童子燒香禹步時。欲訪桃源入溪路，忽聞雞犬使人疑。先賢盛說桃花源，塵忝何堪武陵郡。聞道秦時避地人，至今不與人通問。山觀空虛清靜門，從官役吏擾塵喧。暫因問俗到真境，便欲投誠依道源。霧闢天光遠，春回日道臨。草濃河畔色，槐結路旁陰。欲映君王史，先摽胄子襟。經明如何拾，自有致雲心。皇恩暫遷謫，待罪逢知己。從此武陵溪，孤舟二千里。桃花遺古岸，金澗流春水。誰識馬將軍，忠貞抱生死。良友呼我宿，月明懸天宮。道安風塵外，灑掃青林中。削去府縣理，豁然神機空。自從三湘還，始得今夕同。舊居太行北，遠宦滄溟東。各有四方事，白雲處處通。蕭條郡城閉，旅館空寒煙。秋月對愁客，山鍾搖暮天。新知偶相訪，斗酒情依然。一宿阻長會，清風徒滿川。秋霧連雲白，歸心浦漵懸。津人空守纜，村館復臨川。篷隔蒼茫雨，波連演漾田。孤舟未得濟，入夢在何年？本來清淨所，竹樹引幽陰。檐外含山翠，人間出世心。圓通無有象，聖境不能侵。真是吾兄法，何妨友弟深。天香自然會，陵異識鍾音。腰鐮欲何之，東園刈秋韭。世事不復論，悲歌和樵叟。開門望長川，薄暮見漁者。借問白頭翁，垂綸幾年也？芙蓉不及美人妝，水殿風來珠翠香。誰分含啼掩秋扇，空懸明月待君王。霜天留後故情歡，銀燭金爐夜不寒。欲問吳江別來意，青山明月夢中看。駕幸溫泉日，嚴霜子月初。長亭酒未醒，千里風動地。楚客醉孤舟，越水將引棹。山為兩鄉別，月帶千里貌。羈譴同繒綸，僻幽聞虎豹。桂林寒色在，苦節知所效。縣職如長纓，終日檢我身。平明趨郡府，不得展故人。故人念江湖，富貴如埃塵。跡在戎府掾，心遊天台春。獨立浦邊鶴，白雲長相親。南風忽至吳，分散還入秦。寒夜天光白，海淨月色真。對坐論歲暮，弦悲豈無因。平生驅馳分，非謂杯酒仁。出處兩不合，忠貞何由伸。看君孤舟去，且欲歌垂綸。錢塘江上是誰家，江上女兒全勝花。吳王在時不得出，今日公然來浣紗。金井梧桐秋葉黃，珠簾不卷夜來霜。金爐玉枕無顏色，臥聽南宮清漏長。奉帚平明金殿開，暫將團扇共裴回。玉顏不及寒鴉色，猶帶昭陽日影來。中峰青苔壁，一點雲生時。豈意石堂裡，得逢焦鍊師。爐香淨琴案，鬆影閒瑤墀。拜受長年藥，翩翻西海期。霜天起長望，殘月生海門。風靜夜潮滿，城高寒氣昏。故人何寂寞，久已乖清言。明發不能寐，徒盈江上尊。晉陽寒食地，風俗舊來傳。雨滅龍蛇火，春生鴻雁天。泣多流水漲，歌發舞雲旋。西見之推廟，空為人所憐。貴人妝梳殿前催，香風吹入殿後來。仗引笙歌大宛馬，白蓮花發照池臺。胡部笙歌西殿頭，梨園弟子和涼州。新聲一段高樓月，聖主千秋樂未休。樑苑秋竹古時煙，城外風悲欲暮天。萬乘旌旗何處在，平臺賓客有誰憐。宇宙誰開闢，江山此鬱盤。登臨今古用，風俗歲時觀。地理荊州分，天涯楚塞寬。百城今刺史，華省舊郎官。共美重陽節，俱懷落帽歡。酒邀彭澤載，琴輟武城彈。獻壽先浮菊，尋幽或藉蘭。煙虹鋪藻翰，松竹掛衣冠。叔子神猶在，山公興猶闌。嘗聞騎馬醉，還向習池看。一作孟浩然詩蒼荻寒滄江，石頭岸邊飲。天仗森森練雪凝，身騎鐵驄自臂鷹。月昃鳴珂動，花連繡戶春。盤龍玉臺鏡，唯待畫眉人。梁園秋竹古時煙，城外風悲欲暮天。萬乘旌旗何處在，平臺賓客有誰憐。太清聞海鶴，遊子引鄉眄。聲隨羽儀遠。勢與歸雲便。青桂春再榮，白雲暮來變。遷飛在禮儀，豈復淚如霰。初日淨金閨，先照床前暖。斜光入羅幕，稍稍親絲管。雲發不能梳。楊花更吹滿。欣逢柏樑故，共謁聰公禪。石室無人到，繩床見虎眠。陰崖常抱雪，枯澗為生泉。出處雖雲異，同歡在法筵。怨別秦楚深，江中秋雲起。天長杳無隔，月影在寒水。楓林已愁暮，楚水復堪悲。別後冷山月，清猿無斷時。故園今在灞陵西，江畔逢君醉不迷。小弟鄰莊尚漁獵，一封書寄數行啼。秋在水清山暮蟬，洛陽樹色鳴皋煙。送君歸去愁不盡，又惜空度涼風天。津頭雲雨暗湘山，遷客離憂楚地顏。遙送扁舟安陸郡，天邊何處穆陵關。留君夜飲對瀟湘，從此歸舟客夢長。嶺上梅花侵雪暗，歸時還拂桂花香。河上老人坐古槎，合丹只用青蓮花。至今八十如四十，口道滄溟是我家。青冥孤雲去，終當暮歸山。志士杖苦節，何時見龍顏。江路經廬阜，鬆門入虎溪。聞君尋寂樂，清夜宿招提。石鏡山精怯，禪枝怖鴿棲。一澄如悟道，為照客心迷。一作孟浩然詩朝薦抱良策，獨倚江城樓。（《述情》，《詩式》）昨從金陵邑，遠謫沅溪濱。（《沅志》）娟魄已三孕。（以下《海錄碎事》）。駕幸溫泉日，嚴霜子月初。長亭酒未醒，千里風動地。（以下《河嶽英靈集》）蒼荻寒滄江，石頭岸邊飲。天仗森森練雪凝，身騎鐵驄自臂鷹。蒼蒼竹林暮，吾亦知所投。靜坐山齋月，清溪聞遠流。西峰下微雨，向曉白雲收。遂解塵中組，終南春可遊。閒堂閉空陰，竹林但清響。窗下長嘯客，區中無遺想。經綸精微言，兼濟當獨往。漭漭江勢闊，雨開潯陽秋。驛門是高岸，望盡黃蘆洲。水與五溪合，心期萬里遊。明時無棄才，謫去隨孤舟。鷙鳥立寒木，丈夫佩吳鉤。何當報君恩，卻系單于頭。雙峰褐衣久，一磐白眉長。誰識野人意，徒看春草芳。諸侯分楚郡，飲餞五溪春。山水清暉遠，俱憐一逐臣。客心仍在楚，江館復臨湘。別意猿鳥外，天寒桂水長。香幃風動花入樓，高調鳴箏緩夜愁。腸斷關山不解說，依依殘月下簾鉤。與君同病復漂淪，昨夜宣城別故人。明主恩深非歲久，長江還共五溪濱。長亭駐馬未能前，井邑蒼茫含暮煙。醉別何須更惆悵，回頭不語但垂鞭。清江月色傍林秋，波上熒熒望一舟。鄂渚輕帆須早發，江邊明月為君留。東楚吳山驛樹微，軺車銜命奉恩輝。英僚攜出新豐酒，半道遙看驄馬歸。吳掾留觴楚郡心，洞庭秋雨海門陰。但令意遠扁舟近，不道滄江百丈深。西陵俠少年，送客短長亭。青槐夾兩道，白馬如流星。聞道羽書急，單于寇井陘。氣高輕赴難，誰顧燕山銘。走馬遠相尋，西樓下夕陰。結交期一劍，留意贈千金。高閣歌聲遠，重門柳色深。夜闌須盡飲，莫負百年心。遷客就一醉，主人空金罍。江湖青山底，欲去仍裴回。郭侯未相識，策馬伊川來。把手相勸勉，不應老塵埃。孟陽逢山舊，仙館留清才。日晚勸趣別，風長雲逐開。幸隨板輿遠，負譴何憂哉。唯有仗忠信，音書報雲雷。聞道將軍破海門，如何遠謫渡湘沅。春來明主封西嶽，自有還君紫綬恩。南浦逢君嶺外還，沅溪更遠洞庭山。堯時恩澤如春雨，夢裡相逢同入關。源向春城花幾重，江明深翠引諸峰。與君醉失松溪路，山館寥寥傳暝鍾。齋心問易太陽宮，八卦真形一氣中。仙老言餘鶴飛去，玉清壇上雨濛濛。莫道秋江離別難，舟船明日是長安。吳姬緩舞留君醉，隨意青楓白露寒。別館蕭條風雨寒，扁舟月色渡江看。酒酣不識關西道，卻望春江雲尚殘。天人俟明路，益稷分堯心。利器必先舉，非賢安可任。吾兄執嚴憲，時佐能釣深。幽娟鬆筱徑，月出寒蟬鳴。散發臥其下，誰知孤隱情。吟時白雲合，釣處玄潭清。瓊樹方杳靄，鳳兮保其貞。刻意吟雲山，尤知隱淪妙。遠公何為者，再詣臨海嶠。而我高其風，披圖得遺照。援毫無逃境，遂展千里眺。淡掃荊門煙，明標赤城燒。青蔥林間嶺，隱見淮海徼。但指香爐頂，無聞白猿嘯。沙門既雲滅，獨往豈殊調。感對懷拂衣，胡寧事漁釣。安期始遺舄，千古謝榮耀。投跡庶可齊，滄浪有孤棹。樓頭廣陵近，九月在南徐。秋色明海縣，寒煙生里閭。夜帆歸楚客，昨日度江書。為問易名叟，垂綸不見魚。深林秋水近日空，歸棹演漾清陰中。夕浦離觴意何已，草根寒露悲鳴蟲。黃河渡頭歸問津，離家幾日茱萸新。漫道閨中飛破鏡，猶看陌上別行人。辰陽太守念王孫，遠謫沅溪何可論。黃鶴青雲當一舉，明珠吐著抱君恩。桂陽秋水長沙縣，楚竹離聲為君變。青山隱隱孤舟微，白鶴雙飛忽相見。沅江流水到辰陽，溪口逢君驛路長。遠謫誰知望雷雨，明年春水共還鄉。龍溪只在龍標上，秋月孤山兩相向。譴謫離心是丈夫，鴻恩共待春江漲。寒江綠水楚雲深，莫道離憂遷遠心。曉夕雙帆歸鄂渚，愁將孤月夢中尋。東林月未升，廓落星與漢。是夕鴻始來，齋中起長嘆。懷哉望南浦，眇然夜將半。但有秋水聲，愁使心神亂。握中何為贈，瑤草已衰散。海鱗未化時，各在天一岸。客有住桂陽，亦如巢林鳥。罍觴且終宴，功業會未了。山月空霽時，江明高樓曉。門前泊舟楫，行次入鬆筱。此意投贈君，滄波風嫋嫋。秋風鳴桑條，草白狐兔驕。邯鄲飲來酒未消，城北原平掣皁雕。射殺空營兩騰虎，回身卻月佩弓弰。築室在人境，遂得真隱情。春盡草木變，雨來池館清。琴書全雅道，視聽已無生。閉戶脫三界，白雲自虛盈。平明江霧寒，客馬江上發。扁舟事洛陽，窅窅含楚月。青鸞飛入合歡宮，紫鳳銜花出禁中。可憐今夜千門裡，銀漢星迴一道通。一從恩譴度瀟湘，塞北江南萬里長。莫道薊門書信少，雁飛猶得到衡陽。南越歸人夢海樓，廣陵新月海亭秋。寶刀留贈長相憶，當取戈船萬戶侯。玉碗金罍傾送君，江西日落起黃雲。扁舟乘月暫來去，誰道滄浪吳楚分？叩齒焚香出世塵，齋壇鳴磐步虛人。百花仙醞能留客，一飯胡麻度幾春。眇默客子魂，倏鑠川上暉。還雲慘知暮，九月仍未歸。桑葉下墟落，鵾雞鳴渚田。物情每衰極，吾道方淵然。玉碗金罍傾送君，江西日入起黃雲。扁舟乘月暫來去，誰道滄浪吳楚分。西陵俠年少，送客過長亭。青槐夾兩路，白馬如流星。聞道羽書急，單于寇井陘。氣高輕赴難，誰顧燕山銘。走馬還相尋，西樓下夕陰。結交期一劍，留意贈千金。高閣歌聲遠，重關柳色深。夜閒須盡醉，莫負百年心。怏怏步長道，客行渺無端。郊原欲下雪，天地稜稜寒。當時每酣醉，不覺行路難。今日無酒錢，悽惶向誰嘆。乘輿執玉已登壇，細草沾衣春殿寒。昨夜雲生拜初月，萬年甘露水晶盤。漵浦潭陽隔楚山，離尊不用起愁顏。明祠靈響期昭應，天澤俱從此路還。劉生隱岳陽，心遠洞庭水。偃帆入山郭，一宿楚雲裡。竹映秋館深，月寒江風起。煙波桂陽接，日夕數千裡。嫋嫋清夜猿，孤舟坐如此。湘中有來雁，雨雪候音旨。物化同枯木，希夷明月珠。本來生滅盡，何者是虛無。一坐看如故，千齡獨向隅。至人非別有，方外不應殊。遠別舟中蔣山暮，君行舉首燕城路。薊門秋月隱黃雲，期向金陵醉江樹。弱冠早登龍，今來喜再逢。何知春月柳，猶憶歲寒鬆。煙火臨寒食，笠歌達曙鍾。喧喧鬥雞道，行樂羨朋從。白馬逐朱車，黃昏入狹邪。柳樹鳥爭枝，爭枝未得飛上屋。東房少婦婿從軍，每聽烏啼知夜分。寒江綠竹楚雲深，莫道離憂遷遠心。曉夕雙帆歸鄂渚，愁將孤月夢中尋。白花原頭望京師，黃河水流無盡時。窮秋曠野人行絕，馬首東來知是誰？青驄一匹崑崙牽，奏上大王不取錢。直為猛風波滾驟，莫怪昌齡不下船。哀哀獻玉人，楚國同悲辛。泣盡繼以血，何由辨其真。賴承琢磨惠，復使光輝新。猶畏讒口疾，棄之如埃塵。土德三元正，堯心萬國同。汾陰備冬禮，長樂應和風。賜慶垂天澤，流歡舊諸宮。樓臺生海上，簫鼓出天中。霧曉筵初接，宵長曲未終。雨隨青幕合，月照舞羅空。玉陛分朝列，文章發聖聰。愚臣忝書賦，歌詠頌絲桐。荊門不堪別，況乃瀟湘秋。何處遙望君，江邊明月樓。棕櫚花滿院，苔蘚入閒房。彼此名言絕，空中聞異香。搖曳巴陵洲渚分，清江傳語便風聞。山長不見秋城色，日暮蒹葭空水雲。冬夜傷離在五溪，青魚雪落膾橙薺。武岡前路看斜月，片片舟中雲向西。大賢本孤立，有時起絲綸。伯父自天稟，元功載生人。釋子彌天秀，將軍武庫才。橫行塞北盡，獨步漢南來。貝葉金傳口，山樓作賦開。國君振嘉藻，江楚氣雄哉。一作孟浩然詩僕本濩落人，辱當州郡使。量力頗及早，謝歸今即已。蕭蕭若凌虛，衿帶頃消靡。車服卒然來，涔陽作遊子。鬱郁寡開顏，默默獨行李。忽逢平生友，一笑方在此。秋清寧風日，楚思浩雲水。為語弋林者，冥冥鴻遠矣。聖德超千古，皇風扇九圍。天回永珍出，駕動六龍飛。淑氣來黃道，祥雲覆紫微。太平多扈從，文物有光輝。