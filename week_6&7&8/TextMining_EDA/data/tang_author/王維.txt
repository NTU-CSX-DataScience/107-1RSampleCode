〔一作送別〕聖代無隱者。英靈盡來歸。遂令東山客。不得顧采薇。既至君（一作金）門遠。孰雲吾道非。江淮度寒食。京洛（一作兆）縫春衣。置酒臨長道（一作長安道。一作長亭送）。同心與我違。行當浮桂棹。未幾拂荊扉。遠樹帶行客。孤村（一作城）當落暉。吾謀適不用。勿謂知音稀。聖代無隱者，英靈盡來歸。遂令東山客，不得顧采薇。既至金門遠，孰雲吾道非？江淮度寒食，京洛縫春衣。置酒長安道，同心與我逢。行當浮桂棹，未幾拂荊扉。遠樹帶行客，孤城當落暉。吾謀適不用，勿謂知音稀。桂魄初生秋露微，輕羅已薄未更衣。銀箏夜久殷勤弄，心怯空房不忍歸。新晴原野曠，極目無氛垢。郭門臨渡頭，村樹連溪口。白水明田外，碧峰出山後。農月無閒人，傾家事南畝。絳幘雞人報曉籌，尚衣方進翠雲裘。九天閶闔開宮殿，萬國衣冠拜冕琉。日色才臨仙掌動，香菸欲傍袞龍浮。朝罷須裁五色詔，佩聲歸到鳳池頭。輕陰閣小雨，深院晝慵開。坐看蒼苔色，欲上人衣來。莫以今時寵，能忘舊日恩。看花滿眼淚，不共楚王言。七雄雄雌猶未分，攻城殺將何紛紛。秦兵益圍邯鄲急，魏王不救平原君。公子為嬴停駟馬，執轡愈恭意愈下。亥為屠肆鼓刀人，嬴乃夷門抱關者。非但慷慨獻良謀，意氣兼將身命酬。向風刎頸送公子，七十老翁何所求。七雄雄雌猶未分，攻城殺將何紛紛。秦兵益圍邯鄲急，魏王不救平原君。公子為嬴停駟馬，執轡愈恭意愈下。亥為屠肆鼓刀人，嬴乃夷門抱關者。非但慷慨獻良謀，意氣兼將身命酬。向風刎頸送公子，七十老翁何所求。屋上春鳩鳴，村邊杏花白。持斧伐遠揚，荷鋤覘泉脈。歸燕識故巢，舊人看新曆。臨觴忽不御，惆悵遠行客。洞門高閣靄餘輝，桃李陰陰柳絮飛。禁裡疏鍾官舍晚，省中啼鳥吏人稀。晨搖玉佩趨金殿，夕奉天書拜瑣闈。強欲從君無那老，將因臥病解朝衣。十里一走馬，五里一揚鞭。都護軍書至，匈奴圍酒泉。關山正飛雪，烽戍斷無煙。颯颯秋雨中，淺淺石溜瀉。跳波自相濺，白鷺驚復下。居延城外獵天驕，白草連山野火燒。暮雲空磧時驅馬，秋日平原好射鵰。護羌校尉朝乘障，破虜將軍夜渡遼。玉靶角弓珠勒馬，漢家將賜霍嫖姚。積水不可極，安知滄海東。九州何處遠，萬里若乘空。向國唯看日，歸帆但信風。鰲身映天黑，魚眼射波紅。鄉樹扶桑外，主人孤島中。別離方異域，音信若為通。桃源一向絕風塵，柳市南頭訪隱淪。到門不敢題凡鳥，看竹何須問主人。城上青山如屋裡，東家流水入西鄰。閉戶著書多歲月，種鬆皆老作龍鱗。清風明月苦相思，蕩子從戎十載餘。徵人去日殷勤囑，歸雁來時數附書。古人非傲吏，自闕經世務。偶寄一微官，婆娑數枝樹。新家孟城口，古木餘衰柳。來者復為誰？空悲昔人有。洞門高閣靄餘暉，桃李陰陰柳絮飛。禁裡疏鍾官舍晚，省中啼鳥吏人稀。晨搖玉佩趨金殿，夕奉天書拜瑣闈。強欲從君無那老，將因臥病解朝衣。長安少年遊俠客，夜上戍樓看太白。隴頭明月迥臨關，隴上行人夜吹笛。關西老將不勝愁，駐馬聽之雙淚流。身經大小百餘戰，麾下偏裨萬戶侯。蘇武才為典屬國，節旄落盡海西頭。寂寞掩柴扉，蒼茫對落暉。鶴巢松樹遍，人訪蓽門稀。綠竹含新粉，紅蓮落故衣。渡頭煙火起，處處採菱歸。錦衣餘翟茀，繡轂罷魚軒。淑女詩長在，夫人法尚存。凝笳隨曉旆，行哭向秋原。歸去將何見，誰能返戟門。石［簾，“卯”代“巾”］恩榮重。金吾車騎盛。將朝每贈言。入室還相敬。疊鼓秋城動。懸旌寒日映。不言長不歸。環佩猶將聽。石窌恩榮重，金吾車騎盛。將朝每贈言，入室還相敬。疊鼓秋城動，懸旌寒日映。不言長不歸，環佩猶將聽。井邑傅巖上，客亭雲霧間。高城眺落日，極浦映蒼山。岸火孤舟宿，漁家夕鳥還。寂寥天地暮，心與廣川閒。家住孟津河，門對孟津口。常有江南船，寄書家中否。君自故鄉來，應知故鄉事。來日綺窗前，寒梅著花未。已見寒梅發，復聞啼鳥聲。心心視春草，畏向階前生。朱紱誰家子，無乃金張孫。驪駒從白馬，出入銅龍門。問爾何功德，多承明主恩。鬥雞平樂館，射雉上林園。曲陌車騎盛，高堂珠翠繁。奈何軒冕貴，不與布衣言。君家御溝上，垂柳夾朱門。列鼎會中貴，鳴珂朝至尊。生死在八議，窮達由一言。須識苦寒士，莫矜狐白溫。酌酒與君君自寬，人情翻覆似波瀾。白首相知猶按劍，朱門先達笑彈冠。草色全經細雨溼，花枝欲動春風寒。世事浮雲何足問，不如高臥且加餐。柳暗百花明，春深五鳳城。城烏睥睨曉，宮井轆轤聲。方朔金門侍，班姬玉輦迎。仍聞遣方士，東海訪蓬瀛。皎潔明星高。蒼茫遠天曙。槐霧暗（一作鬱）不開。城鴉鳴稍去。始聞高閣聲。莫辨更衣處。銀燭已成行。金（一作重）門儼騶馭。晚知清淨理。日與人群疏。將候遠山僧。先期掃弊廬。果從雲峰裡。顧我蓬蒿居。藉草飯鬆屑。焚香看道書。然燈晝欲盡。鳴磬夜方初。一悟寂為樂。此日（一作生）閒有餘。思歸何必深。身世猶空虛。落日山水好，漾舟信歸風。探奇不覺遠，因以緣源窮。遙愛雲木秀，初疑路不同。安知清流轉，偶與前山通。舍舟理輕策，果然愜所適。老僧四五人，逍遙蔭松柏。朝梵林未曙，夜禪山更寂。道心及牧童，世事問樵客。暝宿長林下，焚香臥瑤席。澗芳襲人衣，山月映石壁。再尋畏迷誤，明發更登歷。笑謝桃源人，花紅復來覿。喬木萬餘株。清流貫其中。前臨大川口。豁達來長風。漣漪涵白沙。素鮪如遊空。偃臥盤石上。翻濤沃微躬。漱流復濯足。前對釣魚翁。貪餌凡幾許。徒思蓮葉東。危徑幾萬轉，數裡將三休。迴環見徒侶，隱映隔林丘。颯颯鬆上雨，潺潺石中流。靜言深溪裡，長嘯高山頭。望見南山陽，白露靄悠悠。青皋麗已淨，綠樹鬱如浮。曾是厭蒙密，曠然銷人憂。喬木萬餘株，清流貫其中。前臨大川口，豁達來長風。漣漪涵白沙，素鮪如遊空。偃臥盤石上，翻濤沃微躬。漱流復濯足，前對釣魚翁。貪餌凡幾許，徒思蓮葉東。〔時年十九〕漢家李將軍。三代將門子。結髮有奇策。少年成壯士。長驅塞上兒。深入單于壘。旌旗列相向。簫鼓悲何已。日暮沙漠陲。戰聲煙塵裡。將令驕虜滅。豈獨名王侍。既失大軍援。遂嬰穹廬恥。少小蒙漢恩。何堪坐思此。深衷欲有報。投軀未能死。引領望子卿。非君誰相理。重門朝已啟，起坐聽車聲。要欲聞清佩，方將出戶迎。晚鐘鳴上苑，疏雨過春城。了自不相顧，臨堂空復情。赤日滿天地，火雲成山嶽。草木盡焦卷，川澤皆竭涸。輕紈覺衣重，密樹苦陰薄。莞簟不可近，絺綌再三濯。思出宇宙外，曠然在寥廓。長風萬里來，江海蕩煩濁。卻顧身為患，始知心未覺。忽入甘露門，宛然清涼樂。（冊4　卷125　頁1262a）太陽升兮照萬方。開閶闔兮臨玉堂。儼冕旒兮垂衣裳。金天淨兮麗三光。彤庭曙兮延八荒。德合天兮禮神遍。靈芝生兮慶雲見。唐堯後兮稷契臣。匝宇宙兮華胥人。盡九服兮皆四鄰。乾降瑞兮坤降（一作獻）珍。不逐城東遊俠兒，隱囊紗帽坐彈棋。蜀中夫子時開卦，洛下書生解詠詩。藥闌花徑衡門裡，時復據梧聊隱几。屏風誤點惑孫郎，團扇草書輕內史。故園高枕度三春，太陽升兮照萬方，開閶闔兮臨玉堂，儼冕旒兮垂衣裳。金天淨兮麗三光，彤庭曙兮延八荒。德合天兮禮神遍，靈芝生兮慶雲見。唐堯後兮稷契臣，匝宇宙兮華胥人。與君伯氏（一作兄）別。又欲與君離。君行無幾日。當復隔山陂。蒼茫秦川盡。日落桃林塞。獨樹臨關門。黃河向天外。前經洛陽陌。宛洛故人稀。故人離別盡。淇上轉驂［馬非］。企予悲送遠。惆悵睢陽路。古木官渡平。秋城鄴宮（一作都）故。想君行縣日。其出從如雲。遙思魏公子。復憶李將軍。舊谷行將盡，良苗未可希。老年方愛粥，卒歲且無衣。雀乳青苔井，雞鳴白板扉。柴車駕羸牸，草屩牧豪豨。夕雨紅榴拆，新秋綠芋肥。餉田桑下憩，旁舍草中歸。住處名愚谷，何煩問是非。洛陽才子姑蘇客。桂苑（一作杜宛）殊非故（一作舊）鄉陌。九江楓樹幾回青。一片揚州五湖白。揚州時有下江兵。蘭陵鎮前吹笛聲。夜火人歸富春郭。秋風鶴唳石頭城。周郎陸弟為儔侶。對舞前溪歌白［糹寧］。曲幾書留小史家。草堂棋賭山陰墅。衣冠若話外臺臣。先數夫君席上珍。更聞臺閣求三語。遙想風流第一人。〔與盧象、崔興宗、裴迪、弟縉同賦。〕青雀翅羽短。未能遠食玉山禾。猶勝黃雀爭上下。唧唧空倉復若何。終南有茅屋。前對終南山。終年無客常閉關。終日無心長自閒。不妨飲酒復垂釣。君但能來相往還。與君伯氏別，又欲與君離。君行無幾日，當復隔山陂。蒼茫秦川盡，日落桃林塞。獨樹臨關門，黃河向天外。前經洛陽陌，宛洛故人稀。故人離別盡，淇上轉驂騑。企予悲送遠，惆悵睢陽路。古木官渡平，秋城鄴宮故。想君行縣日，其出從如雲。遙思魏公子，復憶李將軍。讀書復騎謝，帶劍遊淮陰。淮陰少年輩，千里遠相尋。高義難自隱，明時寧陸沉。島夷九州外，泉館三山深。席帆聊問罪，卉服盡成擒。歸來見天子，拜爵賜黃金。忽思鱸魚鱠，復有滄洲心。天寒蒹葭渚，日落雲夢林。江城下楓葉，淮上聞秋砧。送歸青門外，車馬去駸駸。惆悵新豐樹，空餘天際禽。解薜登天朝。去師偶時（一作將）哲。豈惟山中人。兼負鬆上月。宿昔同遊止。致身雲霞末。開軒臨潁陽。臥視飛鳥沒。好依盤石飯。屢對瀑泉渴。理齊小狎（一作狎小）隱。道勝寧外物。舍弟官崇高。宗兄此（一作比）削髮。荊扉但灑掃。乘閒當過歇（一作拂）。鳳扆朝碧落，龍圖耀金鏡。維嶽降二臣，戴天臨萬姓。山川八校滿，井邑三農竟。比屋皆可封，誰家不相慶。林疏遠村出，野曠寒山靜。帝城雲裡深，渭水天邊映。佳氣含風景，頌聲溢歌詠。端拱能任賢，彌彰聖君聖。上卿增命服，都護揚歸旆。雜虜盡朝周，諸胡皆自鄶。鳴笳瀚海曲，按節陽關外。落日下河源，寒山靜秋塞。萬方氛祲息，六合乾坤大。無戰是天心，天心同覆載。解薜登天朝，去師偶時哲。豈惟山中人，兼負鬆上月。宿昔同遊止，致身雲霞末。開軒臨潁陽，臥視飛鳥沒。好依盤石飯，屢對瀑泉渴。理齊小狎隱，道勝寧外物。舍弟官崇高，宗兄此削髮。荊扉但灑掃，乘閒當過歇。絳幘雞人報曉籌，尚衣方進翠雲裘。九天閶闔開宮殿，萬國衣冠拜冕旒。日色才臨仙掌動，香菸欲傍袞龍浮。朝罷須裁五色詔，佩聲歸到鳳池頭。鳳扆朝碧落。龍圖耀金鏡。維嶽降二臣。戴天臨萬姓。山川八校滿。井邑三農竟。比屋皆可封。誰家不相慶。林疏遠村出。野曠寒山靜。帝城雲裡深。渭水天邊映。佳氣含風景。頌聲溢歌詠。端拱能任賢。彌彰聖君聖。上卿增命服。都護揚歸旆。雜虜盡朝周。諸胡皆自鄶。鳴笳瀚海曲。按節陽關外。落日下河源。寒山靜秋塞。萬方氛祲息。六合乾坤大（一作泰）。無戰是天心。天心同覆載。紫梅發初遍。黃鳥歌猶澀。誰家折楊女。弄春如不及。愛水看妝坐。羞人映花立。香畏風吹散。衣愁露沾溼。玉閨青門裡。日落香車入。遊衍益相思。含啼向彩帷。憶君長入夢。歸晚更生疑。不及紅檐燕。雙棲綠草時。長安客舍熱如煮，無個茗糜難御暑。空搖白團其諦苦，欲向縹囊還歸旅。江鄉鯖鮓不寄來，秦人湯餅那堪許。不如儂家任挑達，草屩撈蝦富春渚。〔時為節度判官。在涼州作。〕天路來兮雙黃鵠。雲上飛兮水上宿。撫翼和鳴整羽族。不得已。忽分飛。家在玉京朝紫微。主人臨水送將歸。悲笳嘹唳垂舞衣。賓欲散兮復相依。幾往返兮極浦。尚裴回兮落暉。岸（一作塞）上火兮相迎。將夜入兮邊城。鞍馬歸兮佳人散。悵離憂兮獨含情。昔餘棲遁日。之子煙霞鄰。共攜松葉酒。俱簪竹皮巾。攀林遍巖洞。採藥無冬春。謬以道門子。徵為驂御臣。常恐丹液就。先我紫陽賓。夭促萬途盡。哀傷百慮新。跡峻不容俗。才多反累真。泣對雙泉水。還山無主人。北闕獻書寢不報，南山種田時不登。百人會中身不預，五侯門前心不能。身投河朔飲君酒，家在茂陵平安否？且共登山復臨水，莫問春風動楊柳。今人作人多自私，我心不說君應知。濟人然後拂衣去，肯作徒爾一男兒！鐃吹喧京口，風波下洞庭。赭圻將赤岸，擊汰復揚舲。日落江湖白，潮來天地青。明珠歸合浦，應逐使臣星。危徑幾萬轉。數裡將三休。迴環見徒侶。隱映隔林丘。颯颯鬆上雨。潺潺石中流。靜言深溪裡。長嘯高山頭。望見南山陽。白露靄悠悠。青皋麗已淨。綠樹鬱如浮。曾是厭蒙密。曠然銷人憂。一從歸白社，不復到青門。時倚檐前樹，遠看原上村。青菰臨水拔，白鳥向山翻。寂寞於陵子，桔槔方灌園。際曉投巴峽，餘春憶帝京。晴江一女浣，朝日眾雞鳴。水國舟中市，山橋樹杪行。登高萬井出，眺迥二流明。人作殊方語，鶯為故國聲。賴多山水趣，稍解別離情。夜靜群動息。蟪蛄聲悠悠。庭槐北風響。日夕方高秋。思子整羽翰。及時當雲浮。吾生將白首。歲晏思滄州。高足在旦暮。肯為南畝儔。朝與周人辭，暮投鄭人宿。他鄉絕儔侶，孤客親僮僕。宛洛望不見，秋霖晦平陸。田父草際歸，村童雨中牧。主人東皋上，時稼繞茅屋。蟲思機杼鳴，雀喧禾黍熟。明當渡京水，昨晚猶金谷。此去欲何言，邊窮徇微祿。我年一何長，鬢髮日已白。俯仰天地間，能為幾時客。惆悵故山雲，裴回空日夕。何事與時人，東城復南陌。宿昔朱顏成暮齒，須臾白髮變垂髫。一生幾許傷心事，不向空門何處銷。夜靜群動息，蟪蛄聲悠悠。庭槐北風響，日夕方高秋。思子整羽翰，及時當雲浮。吾生將白首，歲晏思滄州。高足在旦暮，肯為南畝儔。宿雨乘輕屐，春寒著弊袍。開畦分白水，間柳發紅桃。草際成棋局，林端舉桔槔。還持鹿皮幾，日暮隱蓬蒿。欲笑周文歌宴鎬，遙輕漢武樂橫汾。豈知玉殿生三秀，詎有銅池出五雲。陌上堯樽傾北斗，樓前舜樂動南薰。共歡天意同人意，萬歲千秋奉聖君。名儒待詔滿公車。才子為郎典石渠。蓮花法藏心懸悟，貝葉經文手自書。楚詞共許勝揚馬，梵字何人辨魯魚。故舊相望在三事，願君莫厭承明廬。〔雜言走筆〕黃雀痴。黃雀痴。謂言青［彀，“鳥”代“弓”］是我兒。一一口銜食。養得成毛衣。到大啁啾解遊揚。各自東西南北飛。薄暮空巢上。羈雌獨自歸。鳳凰九雛亦如此。慎莫愁思憔悴損容輝。名儒待詔滿公車。才子為郎典石渠。蓮花法藏心懸悟，貝葉經文手自書。楚詞共許勝揚馬，梵字何人辨魯魚。故舊相望在三事，願君莫厭承明廬。君心尚棲隱，久欲傍歸路。在朝每為言，解印果成趣。晨雞鳴鄰里，群動從所務。農夫行餉田，閨妾起縫素。開軒御衣服，散帙理章句。時吟招隱詩，或制閒居賦。新晴望郊郭，日映桑榆暮。陰晝小苑城，微明渭川樹。揆予宅閭井，幽賞何由屢。道存終不忘，跡異難相遇。此時惜離別，再來芳菲度。故事修春禊，新宮展豫遊。明君移鳳輦，太子出龍樓。賦掩陳王作，杯如洛水流。金人來捧劍，畫鷁去回舟。苑樹浮宮闕，天池照冕旒。宸章在雲表，垂象滿皇州。珥筆趨丹陛，垂璫上玉除。步檐青瑣闥，方幰晝輪車。市閱千金字，朝聞五色書。致君光帝典，薦士滿公車。伏奏回金駕，橫經重石渠。從茲罷角牴，且復幸儲胥。天統知堯後，王章笑魯初。匈奴遙俯伏，漢相儼簪裾。賈生非不遇，汲黯自堪疏。學易思求我，言詩或起予。當從大夫後，何惜隸人餘。雖與人境接，閉門成隱居。道言莊叟事，儒行魯人餘。深巷斜暉靜，閒門高柳疏。荷鋤修藥圃，散帙曝農書。上客搖芳翰，中廚饋野蔬。夫君第高飲，景晏出林閭。前年槿籬故，新作藥欄成。香草為君子，名花是長卿。水穿盤石透，藤系古鬆生。畫畏開廚走，來蒙倒屣迎。蔗漿菰米飯，蒟醬露葵羹。頗識灌園意，於陵不自輕。一公棲太白，高頂出風煙。梵流諸壑遍，花雨一峰偏。跡為無心隱，名因立教傳。鳥來遠語法，客去更安禪。晝涉鬆路盡，暮投蘭若邊。洞房隱深竹，清夜聞遙泉。向是雲霞裡，今成枕蓆前。豈唯暫留宿，服事將窮年。幸忝君子顧。遂陪塵外蹤。閒花滿巖谷。瀑水映杉鬆。啼鳥忽臨澗。歸雲時抱峰。良遊盛簪紱。繼跡多夔龍。詎枉青門道。胡（一作故。一作用）聞長樂鍾。清晨去朝謁。車（一作鞍）馬何從容。清溪一道穿桃李。演漾綠蒲涵白芷。溪上人家凡幾家。落花半落東流水。蹴鞠屢過飛鳥上。鞦韆競出垂楊裡。少年分日作遨遊。不用清明兼上巳。綠豔閒且靜，紅衣淺復深。花心愁欲斷，春色豈知心。長安少年遊俠客，夜上戍樓看太白。隴頭明月迥臨關，隴上行人夜吹笛。關西老將不勝愁，駐馬聽之雙淚流。身經大小百餘戰，麾下偏裨萬戶侯。蘇武才為典屬國，節旄空盡海西頭。明時久不達，棄置與君同。天命無怨色，人生有素風。念君拂衣去，四海將安窮。秋天萬里淨，日暮澄江空。清夜何悠悠，扣舷明月中。和光魚鳥際，澹爾蒹葭叢。無庸客昭世，衰鬢日如蓬。頑疏暗人事，僻陋遠天聰。微物縱可採，其誰為至公。餘亦從此去，歸耕為老農。帝城風日好，況復建平家。玉枕雙文簟，金盤五色瓜。山中無魯酒，松下飯胡麻。莫厭田家苦，歸期遠復賒。明君夢帝先，寶命上齊天。秦後徒聞樂，周王恥卜年。玉京移大像，金籙會群仙。承露調天供，臨空敞御筵。鬥回迎壽酒，山近起爐煙。願奉無為化，齋心學自然。長樂青門外，宜春小苑東。樓開萬井上，輦過百花中。畫鷁移仙妓，金貂列上公。清歌邀落日，妙舞向春風。渭水明秦甸，黃山入漢宮。君王來祓禊，灞滻亦朝宗。玉壺何用好，偏許素冰居。未共銷丹日，還同照綺疏。抱明中不隱，含淨外疑虛。氣似庭霜積，光言砌月餘。曉凌飛鵲鏡，宵映聚螢書。若向夫君比，清心尚不如。寥廓涼天靜，晶明白日秋。圓光含永珍，碎影入閒流。迥與青冥合，遙同江甸浮。晝陰殊眾木，斜影下危樓。宋玉登高怨，張衡望遠愁。餘輝如可託，雲路豈悠悠。秋月臨高城。城中管絃思。離人堂上愁。稚子階前戲。出門復映戶。望望青絲騎。行人過欲盡。狂夫終不至。左右寂無言。相看共垂淚。玉窗螢影度，金殿人聲絕。秋夜守羅幃，孤燈耿不滅。宮殿生秋草，君王恩幸疏。那堪聞鳳吹，門外度金輿。怪來妝閣閉，朝下不相迎。總向春園裡，花間語笑聲。綠樹重陰蓋四鄰，青苔日厚自無塵。科頭箕踞長松下，白眼看他世上人。楊子談經所，淮王載酒過。興闌啼鳥換，坐久落花多。徑轉回銀燭，林開散玉珂。嚴城時未啟，前路擁笙歌。憐君不得意，況復柳條春。為客黃金盡，還家白髮新。五湖三畝宅，萬里一歸人。知爾不能薦，羞稱獻納臣。萬國仰宗周，衣冠拜冕旒。玉乘迎大客，金節送諸侯。祖席傾三省，褰帷向九州。楊花飛上路，槐色蔭通溝。來預鈞天樂，歸分漢主憂。宸章類河漢，垂象滿中州。四海方無事，三秋大有年。百生無此日，萬壽願齊天。芍藥和金鼎，茱萸插玳筵。玉堂開右個，天樂動宮懸。御柳疏秋景，城鴉拂曙煙。無窮菊花節，長奉柏樑篇。上路笙歌滿，春城漏刻長。遊人多晝日，明月讓燈光。魚鑰通翔鳳，龍輿出建章。九衢陳廣樂，百福透名香。仙伎來金殿，都人繞玉堂。定應偷妙舞，從此學新妝。奉引迎三事，司儀列萬方。願將天地壽，同以獻君王。已相殷王國，空餘尚父谿。釣磯開月殿，築道出雲梯。積水浮香象，深山鳴白雞。虛空陳伎樂，衣服制虹霓。墨點三千界，丹飛六一泥。桃源勿遽返，再訪恐君迷。先生千歲餘，五嶽遍曾居。遙識齊侯鼎，新過王母廬。不能師孔墨，何事問長沮。玉管時來鳳，銅盤即釣魚。竦身空里語，明目夜中書。自有還丹術，時論太素初。頻蒙露版詔，時降軟輪車。山靜泉逾響，鬆高枝轉疏。支頤問樵客，世上覆何如。東郊春草色，驅馬去悠悠。況復鄉山外，猿啼湘水流。島夷傳露版，江館候鳴騶。卉服為諸吏，珠官拜本州。孤鶯吟遠墅，野杏發山郵。早晚方歸奏，南中才忌秋。魏國應劉後，寂寥文雅空。漳河如舊日，之子繼清風。阡陌銅臺下，閭閻金虎中。送車盈灞上，輕騎出關東。相去千餘裡，西園明月同。山林吾喪我，冠帶爾成人。莫學嵇康懶，且安原憲貧。山陰多北戶，泉水在東鄰。緣合妄相有，性空無所親。安知廣成子，不是老夫身。上客能論道，吾生學養蒙。貧交世情外，才子古人中。冠上方簪豸，車邊已畫熊。拂衣迎五馬，垂手憑雙童。花醥和鬆屑，茶香透竹叢。薄霜澄夜月，殘雪帶春風。古壁蒼苔黑，寒山遠燒紅。眼看東候別，心事北川同。為學輕先輩，何能訪老翁。欲知今日後，不樂為車公。翡翠香菸合，琉璃寶地平。龍宮連棟宇，虎穴傍檐楹。谷靜唯鬆響，山深無鳥聲。瓊峰當戶拆，金澗透林明。郢路雲端迥，秦川雨外晴。雁王銜果獻，鹿女踏花行。抖擻辭貧裡，歸依宿化城。繞籬生野蕨，空館發山櫻。香飯青菰米，嘉蔬綠筍莖。誓陪清梵末，端坐學無生。不逐城東遊俠兒。隱囊紗帽坐彈棋。蜀中夫子時開卦。洛下書（一作諸）生解詠詩。藥闌花徑衡門裡。時復據梧聊隱几。屏風誤點惑孫郎。團扇草書輕內史。故園高枕度三春。永日垂帷絕四鄰。自想（一作惜）蔡邕今已老。更將書籍與何人。步出城東門，試騁千里目。青山橫蒼林，赤日團平陸。渭北走邯鄲，關東出函谷。秦地萬方會，來朝九州牧。雞鳴咸陽中，冠蓋相追逐。丞相過列侯，群公餞光祿。相如方老病，獨歸茂陵宿。餘適欲鋤瓜，倚鋤聽叩門。鳴騶導驄馬，常從夾朱軒。窮巷正傳呼，故人儻相存。攜手追涼風，放心望乾坤。藹藹帝王州，宮觀一何繁。林端出綺道，殿頂搖華幡。素懷在青山，若值白雲屯。迴風城西雨，返景原上村。前酌盈尊酒，往往聞清言。黃鸝囀深木，朱槿照中園。猶羨松下客，石上聞清猿。建禮高秋夜，承明候曉過。九門寒漏徹，萬井曙鍾多。月迥藏珠鬥，雲消出絳河。更慚衰朽質，南陌共鳴珂。高樓月似霜，秋夜鬱金堂。對坐彈盧女，同看舞鳳凰。少兒多送酒，小玉更焚香。結束平陽騎，明朝入建章。畫樓吹笛妓，金碗酒家胡。錦石稱貞女，青松學大夫。脫貂貰桂醑，射雁與山廚。聞道高陽會，愚公谷正愚。幽尋得此地，詎有一人曾。大壑隨階轉，群山入戶登。庖廚出深竹，印綬隔垂藤。即事辭軒冕，誰雲病未能。好讀高僧傳，時看辟穀方。鳩形將刻仗，龜殼用支床。柳色青山映，梨花夕鳥藏。北窗桃李下，閒坐但焚香。少年識事淺。強學幹名利。徒聞躍馬年。苦無出人智。即事豈徒言。累官非不試。既寡遂性歡。恐招負時累。清冬見遠山。積雪凝蒼翠。浩然出東林。發我遺世意。惠連素清賞。夙語塵外事。欲緩攜手期。流年一何駛。天上去西征，雲中護北平。生擒白馬將，連破黑雕城。忽見芻靈苦，徒聞竹使榮。空留左氏傳，誰繼卜商名。返葬金符守，同歸石窌妻。卷衣悲畫翟，持翣待鳴雞。容衛都人慘，山川駟馬嘶。猶聞隴上客，相對哭徵西。塗芻去國門，祕器出東園。太守留金印，夫人罷錦軒。旌旗轉衰木，簫鼓上寒原。墳樹應西靡，長思魏闕恩。嫋嫋秋風動，悽悽煙雨繁。聲連鳷鵲觀，色暗鳳凰原。細柳疏高閣，輕槐落洞門。九衢行欲斷，萬井寂無喧。忽有愁霖唱，更陳多露言。平原思令弟，康樂謝賢昆。逸興方三接，衰顏強七奔。相如今老病，歸守茂陵園。青青楊柳陌。陌上別離人。愛子游燕趙。高堂有老親。不行無可養。行去百憂新。切切委兄弟。依依向四鄰。都門帳飲畢。從此謝親賓。揮涕逐前侶。含悽動徵輪。車徒望不見。時見起行塵。吾（一作餘）亦辭家久（一作者)。看之淚滿巾。閒門秋草色。終日無車馬。客來深巷中。犬吠寒林下。散發時未簪。道書行尚把。與我同心人。樂道安貧者。一罷宜城酌。還歸洛陽社。渭水自縈秦塞曲，黃山舊繞漢宮斜。鑾輿迥出千門柳，閣道回看上苑花。雲裡帝城雙鳳闕，雨中春樹萬人家。為乘陽氣行時令，不是宸遊玩物華。不相見。不相見來久。日日泉水頭。常憶同攜手。攜手本同心。復嘆忽分襟。相憶今如此。相思深不深。青青山上鬆。數裡不見今更逢。不見君。心相憶。此心向君君應識。為君顏色高且閒。亭亭迥出浮雲間。坎坎擊鼓，漁山之下。吹洞簫，望極浦。女巫進，紛屢舞。陳瑤席，湛清酤。風悽悽，又夜雨。不知神之來兮不來，使我心兮苦復苦。少年不足言，識道年已長。事往安可悔，餘生幸能養。誓從斷臂血，不復嬰世網。浮名寄纓珮，空性無羈鞅。夙承大導師，焚香此瞻仰。頹然居一室，覆載紛永珍。高柳早鶯啼，長廊春雨響。床下阮家屐，窗前筇竹杖。方將見身雲，陋彼示天壤。一心在法要，願以無生獎。解印歸田裡，賢哉此丈夫。少年曾任俠，晚節更為儒。遁跡東山下，因家滄海隅。已聞能狎鳥，餘欲共乘桴。座客香貂滿，宮娃綺幔張。澗花輕粉色，山月少燈光。積翠紗窗暗，飛泉繡戶涼。還將歌舞出，歸路莫愁長。所思竟何在，悵望深荊門。舉世無相識，終身思舊恩。方將與農圃，藝植老丘園。目盡南飛雁，何由寄一言。雲館接天居，霓裳侍玉除。春池百子外，芳樹萬年餘。洞有仙人籙，山藏太史書。君恩深漢帝，且莫上空虛。渭水自縈秦塞曲，黃山舊繞漢宮斜。鑾輿迥出千門柳，閣道回看上苑花。雲裡帝城雙鳳闕，雨中春樹萬人家。為乘陽氣行時令，不是宸遊玩物華。竹徑從初地，蓮峰出化城。窗中三楚盡，林上九江平。軟草承趺坐，長鬆響梵聲。空居法雲外，觀世得無生。谷口疏鍾動，漁樵稍欲稀。悠然遠山暮，獨向白雲歸。菱蔓弱難定，楊花輕易飛。東皋春草色，惆悵掩柴扉。屏居淇水上，東野曠無山。日隱桑柘外，河明閭井間。牧童望村去，獵犬隨人還。靜者亦何事，荊扉乘晝關。〔時拜右拾遺〕寧棲野樹林。寧飲澗水（一作中）流。不用坐【粱】（樑）肉。崎嶇見王侯。鄙哉匹夫節。布褐將白頭。任智誠則短。守任固其優。側聞大君子。安問黨與讎。所不賣公器。動為蒼生謀。賤子跪自陳。可為帳下不。感激有公議。曲私非所求。逆旅逢佳節，征帆未可前。窗臨汴河水，門渡楚人船。雞犬散墟落，桑榆蔭遠田。所居人不見，枕蓆生雲煙。新豐美酒鬥十千，咸陽遊俠多少年。相逢意氣為君飲，繫馬高樓垂柳邊。漢家君臣歡宴終，高議雲臺論戰功。天子臨軒賜侯印，將軍佩出明光宮。出身仕漢羽林郎，初隨驃騎戰漁陽。孰知不向邊庭苦，縱死猶聞俠骨香。一身能擘兩雕弧，虜騎千群只似無。偏坐金鞍調白羽，紛紛射殺五單于。無著天親弟與兄，嵩丘蘭若一峰晴。食隨鳴磬巢烏下，行踏空林落葉聲。迸水定侵香案溼，雨花應共石床平。深洞長鬆何所有，儼然天竺古先生。貧居依谷口，喬木帶荒村。石路枉回駕，山家誰候門。漁舟膠凍浦，獵火燒寒原。唯有白雲外，疏鍾聞夜猿。公門暇日少，窮巷故人稀。偶值乘籃輿，非關避白衣。不知炊黍谷，誰解掃荊扉。君但傾茶碗，無妨騎馬歸。渭水自縈秦塞曲，黃山舊繞漢宮斜。鑾輿迥出千門柳，閣道回看上苑花。雲裡帝城雙鳳闕，雨中春樹萬人家。為乘陽氣行時令，不是宸遊重物華。紗帽烏皮幾，閒居懶賦詩。門看五柳識，年算六身知。靈壽君王賜，雕胡弟子炊。空勞酒食饌，持底解人頤。麗日照殘春，初晴草木新。床前磨鏡客，樹下灌園人。五馬驚窮巷，雙童逐老身。中廚辦粗飯，當恕阮家貧。野老才三戶，邊村少四鄰。婆娑依里社，簫鼓賽田神。灑酒澆芻狗，焚香拜木人。女巫紛屢舞，羅襪自生塵。秋空自明迥，況復遠人間。暢以沙際鶴，兼之雲外山。澄波澹將夕，清月皓方閒。此夜任孤棹，夷猶殊未還。達人無不可。忘己愛蒼生。豈復少十（一作千）室。絃歌在兩楹。浮人日已歸。但坐事農耕。桑榆鬱相望。邑里多雞鳴。秋山一何淨。蒼翠臨寒城。視事兼偃臥。對書不簪纓。蕭條人吏疏。鳥雀下空庭。鄙夫心所尚。晚節異平生。將從海嶽居。守靜解天刑。或可累安邑。茅茨君試營。春樹繞宮牆，宮鶯囀曙光。忽驚啼暫斷，移處弄還長。隱葉棲承露，攀花出未央。遊人未應返，為此始思鄉。行行西陌返，駐幰問車公。挾轂雙官騎，應門五尺僮。老年如塞北，強起離牆東。為報壺丘子，來人道姓蒙。古墓成蒼嶺，幽宮象紫臺。星辰七曜隔，河漢九泉開。有海人寧渡，無春雁不回。更聞鬆韻切，疑是大夫哀。作品賞析葉矯然：同題始皇陵詩，王維“星辰七曜隔，河漢九泉開”，許渾“一種青山秋草裡，路人惟拜孝文陵”，元好問“無端一片雲亭石，殺盡蒼生有底功”，侈語、冷語、謾罵語，各有其妙。（《龍性堂詩話》）山頭松柏林。山下泉聲傷客心。千里萬里春草色。黃河東流流不息。黃龍戍上游俠兒。愁逢漢使不相識。相送臨高臺，川原杳何極。日暮飛鳥還，行人去不息。城隅一分手，幾日還相見。山中有桂花，莫待花如霰。紛進舞（一作拜）兮堂前。目眷眷兮瓊筵。來不言（一作語）兮意不傳。作暮雨兮愁空山。悲急管兮（一本無兮字）思繁弦。神（一作靈）之駕兮儼欲旋。倏雲收兮雨歇。山青青兮水潺［氵爰］。荊谿白石出，天寒紅葉稀。山路元無雨，空翠溼人衣。相看不忍發，慘淡暮潮平。語罷更攜手，月明洲渚生。新豐美酒鬥十千，咸陽遊俠多少年。相逢意氣為君飲，繫馬高樓垂柳邊。出身仕漢羽林郎，初隨驃騎戰漁陽。孰知不向邊庭苦，縱死猶聞俠骨香。一身能擘兩雕弧，虜騎千重只似無。偏坐金鞍調白羽，紛紛射殺五單于。漢家君臣歡宴終，高議雲臺論戰功。天子臨軒賜侯印，將軍佩出明光宮。紛進舞兮堂前，目眷眷兮瓊筵。來不言兮意不傳，作暮雨兮愁空山。悲急管兮思繁弦，神之駕兮儼欲旋。倏雲收兮雨歇，山青青兮水潺湲。複道通長樂，青門臨上路。遙聞鳳吹喧，闇識龍輿度。褰旒明四目，伏檻紆三顧。小苑接侯家，飛甍映宮樹。商山原上碧，滻水林端素。銀漢下天章，瓊筵承湛露。將非富人寵，信以平戎故。從來簡帝心，詎得迴天步。相逢方一笑，相送還成泣。祖帳已傷離，荒城復愁入。天寒遠山淨，日暮長河急。解纜君已遙，望君猶佇立。野巾傳惠好，茲貺重兼金。嘉此幽棲物，能齊隱吏心。早朝方暫掛，晚沐復來簪。坐覺囂塵遠，思君共入林。宛洛有風塵，君行多苦辛。四愁連漢水，百口寄隨人。槐色陰清晝，楊花惹暮春。朝端肯相送，天子繡衣臣。萬里春應盡，三江雁亦稀。連天漢水廣，孤客郢城歸。鄖國稻苗秀，楚人菰米肥。懸知倚門望，遙識老萊衣。郊外誰相送，夫君道術親。書生鄒魯客，才子洛陽人。祖席依寒草，行車起暮塵。山川何寂寞，長望淚沾巾。門前洛陽客，下馬拂征衣。不枉故人駕，平生多掩扉。行人返深巷，積雪帶餘暉。早歲同袍者，高車何處歸。鬆菊荒三徑，圖書共五車。烹葵邀上客，看竹到貧家。鵲乳先春草，鶯啼過落花。自憐黃髮暮，一倍惜年華。複道通長樂。青門臨上路。遙聞鳳吹喧。暗識龍輿度。褰旒明四日。伏檻紆三顧。小苑接侯家。飛甍映宮樹。商山原上碧。滻水林端素。銀汗下天章。瓊筵承湛露。將非富人寵。信以平戎故。從來簡帝心。詎得迴天步。新妝可憐色，落日卷羅帷。爐氣清珍簟，牆陰上玉墀。春蟲飛網戶，暮雀隱花枝。向晚多愁思，閒窗桃李時。秋山斂餘照，飛鳥逐前侶。彩翠時分明，夕嵐無處所。歸鞍白雲外，繚繞出前山。今日又明日，自知心不閒。親勞簪組送，欲趁鶯花還。一步一回首，遲遲向近關。風景日夕佳。與君賦新詩。澹然望遠空。如意方支頤。春風動百草。蘭蕙生我籬。曖曖日暖閨。田家來致詞。欣欣春還皋。淡淡水生陂。桃李雖未開。荑萼滿芳（一作其）枝。請君理還策。敢告將農時。送君盡惆悵。復送何人歸。幾日同攜手。一朝先拂衣。東山有茅屋。幸為掃荊扉。當亦謝官去。豈令心事違。帝子遠辭丹鳳闕，天書遙借翠微宮。隔窗雲霧生衣上，卷幔山泉入鏡中。林下水聲喧語笑，巖間樹色隱房櫳。仙家未必能勝此，何事吹笙向碧空。漢主離宮接露臺，秦川一半夕陽開。青山盡是朱旗繞，碧澗翻從玉殿來。新豐樹裡行人度，小苑城邊獵騎回。聞道甘泉能獻賦，懸知獨有子云才。不到東山向一年，歸來才及種春田。雨中草色綠堪染，水上桃花紅欲然。優婁比丘經論學，傴僂丈人鄉里賢。披衣倒屣且相見，相歡語笑衡門前。長安廄吏來到門，朱文露網動行軒。黃花縣西九折阪，玉樹宮南五丈原。褒斜谷中不容幰，唯有白雲當露冕。子午山裡杜鵑啼，嘉陵水頭行客飯。劍門忽斷蜀川開，萬井雙流滿眼來。霧中遠樹刀州出，天際澄江巴字回。使君年紀三十餘，少年白皙專城居。欲持畫省郎官筆，回與臨邛父老書。積雪滿阡陌。故人不可期。長安千門復萬戶。何處躞蹀黃金羈。依遲動車馬，惆悵出松蘿。忍別青山去，其如綠水何。人家在仙掌，雲氣欲生衣。第一百二十九卷萬戶傷心生野煙，百僚何日更朝天。秋槐葉落空宮裡，凝碧池頭奏管絃。舊簡拂塵看，鳴琴候月彈。桃源迷漢姓，松樹有秦官。空谷歸人少，青山背日寒。羨君棲隱處，遙望白雲端。握手一相送，心悲安可論。秋風正蕭索，客散孟嘗門。故驛通槐裡，長亭下槿原。徵西舊旌節，從此向河源。巖壑轉微徑，雲林隱法堂。羽人飛奏樂，天女跪焚香。竹外峰偏曙，藤陰水更涼。欲知禪坐久，行路長春芳。〔濟州官舍作〕［蟲蕭］［蟲肖］掛虛牖。蟋蟀鳴前除。歲晏涼風至。君子復何如。高館闃無人。離居不可道。閒門寂已閉。落日照秋草。雖有近音信。千里阻河關。中復客汝潁。去年歸舊山。結交二十載。不得一日展。貧病子既深。契闊餘不淺。仲秋雖未歸。暮秋以為期。良會詎幾日。終日（一作自）長相思。卑棲卻得性，每與白雲歸。徇祿仍懷橘，看山免采薇。暮禽先去馬，新月待開扉。霄漢時回首，知音青瑣闈。寓目一蕭散。銷憂冀俄頃。青草肅澄陂（一作波）。白雲移翠嶺。後沔（一作浦）通河渭。前山包鄢郢。鬆含風裡聲。花對池中影。地多齊後［疒貴］（一作瘧）。人帶荊州癭。徒思赤筆書。詎有丹砂井。心悲常欲絕。發亂不能整。青簟日何長。閒門晝方靜。頹思茅檐下。彌傷好風景。浮生信如寄。薄宦夫何有。來往本無歸。別離方此（一作正）受。柳色藹春餘。槐陰清夏首。不覺御溝上。銜悲執杯酒。端笏明光宮（一作殿）。歷稔朝雲陛。詔刊延閣書。高議平津邸。適意偶輕人（一作輕微祿）。虛心（一作遇人）削繁禮。盛得江左風。彌工建安體。高張多絕弦。截河有青濟。嚴冬爽群木。伊洛方清泚。渭水冰下流。潼關雪中啟。（一作閉。非。）荷蓧幾時還。塵纓待君洗。三賢異七賢，青眼慕青蓮。乞飯從香積，裁衣學水田。上人飛錫杖，檀越施金錢。趺坐檐前日，焚香竹下煙。寒空法雲地，秋色淨居天。身逐因緣法，心過次第禪。不須愁日暮，自有一燈然。閒居日清靜，修竹自檀欒。嫩節留餘籜，新業出舊闌。細枝風響亂，疏影月光寒。樂府裁龍笛，漁家伐釣竿。何如道門裡，青翠拂仙壇。〔次首律髓入俠少類。題曰雜詩。作盧象詩。〕朱紱誰家子。無乃金張孫。驪駒從白馬。出入銅龍門。問爾何功德。多承明主恩。鬥雞平樂館。射雉上林園。曲陌車騎盛。高堂珠翠繁。奈何軒冕貴。不與布衣言。君家御溝上。垂柳夾朱門。列鼎會中貴。鳴珂朝至尊。生死在八議。窮達由一言。須識苦寒士。莫矜狐白溫。明到衡山與洞庭，若為秋月聽猿聲。愁看北渚三湘遠，惡說南風五兩輕。青草瘴時過夏口，白頭浪裡出湓城。長沙不久留才子，賈誼何須吊屈平。山中多法侶，禪誦自為群。城郭遙相望，唯應見白雲。晚下兮紫微。悵塵事兮多違。駐馬兮雙樹。望青山兮不歸。〔一本二首題下並有曲字〕坎坎擊鼓。魚山之下。吹洞簫。望極浦。女巫進。紛屢舞。陳瑤席。湛清酤。風悽悽兮（一作又）夜雨。不知（一本無此二字）神之來兮不來。使我心兮苦復苦。（一作我心苦）。與君相見即相親，聞道君家在孟津。為見行舟試借問，客中時有洛陽人。清風細雨溼梅花，驟馬先過碧玉家。正值楚王宮裡至，門前初下七香車。單車曾出塞，報國敢邀勳。見逐張徵虜，今思霍冠軍。沙平連白雲，蓬捲入黃雲。慷慨倚長劍，高歌一送君。絕域陽關道，胡沙與塞塵。三春時有雁，萬里少行人。苜蓿隨天馬，葡萄逐漢臣。當令外國懼，不敢覓和親。天官動將星，漢上柳條青。萬里鳴刁斗，三軍出井陘。忘身辭鳳闕，報國取龍庭。豈學書生輩，窗間老一經。希世無高節。絕跡有卑棲。君徒視人文。吾固和天倪。緬然萬物始。及與群物（一作牧）齊。分地依後稷。用天信（一作奉）重黎。春風何豫人。令我思東溪。草色有佳意。花枝稍含荑。更待風景好。與君藉萋萋。文杏裁為樑，香茅結為宇。不知棟裡雲，去作人間雨。聞君餌丹砂。甚有好顏色。不知從今去。幾時生羽翼。王母翳華芝。望爾崑崙側。文螭從赤豹。萬里方一息。悲哉世上人。甘此羶腥食。吹簫凌極浦，日暮送夫君。湖上一回首，山青卷白雲。〔走筆成〕束帶趨承明。守官唯謁者。清晨聽銀蚪。薄暮辭金馬。受辭未嘗易。當是（一作御）方知寡。清範何風流。高文有風雅。忽佐江上州。當自潯陽下。逆旅到三湘。長途應百舍。香爐遠峰出。石鏡澄湖瀉。董奉杏成林。陶潛菊盈把。范蠡長好之。廬山我心也。送君思遠道。欲以數行灑。高處敞招提，虛空詎有倪。坐看南陌騎，下聽秦城雞。眇眇孤煙起，芊芊遠樹齊。青山萬井外，落日五陵西。眼界今無染，心空安可迷。冬宵寒且永。夜漏宮中發。草白靄繁霜。木衰澄清月。麗服映頹顏。朱燈照華髮。漢家方尚少。顧影慚朝謁。謝病始告歸，依依入桑梓。家人皆佇立，相候衡門裡。時輩皆長年，成人舊童子。上堂嘉慶畢，顧與姻親齒。論舊忽餘悲，目存且相喜。田園轉蕪沒，但有寒泉水。衰柳日蕭條，秋光清邑里。入門乍如客，休騎非便止。中飲顧王程，離憂從此始。人生能幾何。畢竟歸無形。念君等為死。萬事傷人情。慈母未及葬。一女才十齡。泱漭（一作訣別）寒郊外。蕭條聞哭聲。浮雲為蒼茫。飛鳥不能鳴。行人何寂寞。白日（一作日色）自悽清。憶昔君在時。問我學無生。勸君苦不早。令君無所成。故人各有贈。又不及生平（一作平生）。負爾非一途。慟哭返柴荊。無才不敢累明時，思向東谿守故籬。豈厭尚平婚嫁早，卻嫌陶令去官遲。草間蛩響臨秋急，山裡蟬聲薄暮悲。寂寞柴門人不到，空林獨與白雲期。涼州城外少行人，百尺峰頭望虜塵。健兒擊鼓吹羌笛，共賽城東越騎神。天路來兮雙黃鵠，雲上飛兮水上宿，撫翼和鳴整羽族。不得已，忽分飛，家在玉京朝紫微，主人臨水送將歸。悲笳嘹唳垂舞衣，賓欲散兮復相依。幾往返兮極浦，尚裴回兮落暉。岸上火兮相迎，將夜入兮邊城。鞍馬歸兮佳人散，悵離憂兮獨含情。送君從此去，轉覺故人稀。徒御猶回首，田園方掩扉。出門當旅食，中路授寒衣。江漢風流地，遊人何歲歸。橫吹雜繁笳，邊風捲塞沙。還聞田司馬，更逐李輕車。蒲類成秦地，莎車屬漢家。當令犬戎國，朝聘學昆邪。世上皆如夢，狂來止自歌。問年松樹老，有地竹林多。藥倩韓康賣，門容尚子過。翻嫌枕蓆上，無那白雲何。束帶將朝日，鳴環映牖辰。能令諫明主，相勸識賢人。遺掛空留壁，迴文日覆塵。金蠶將畫柳，何處更知春。女史悲彤管，夫人罷錦軒。卜塋佔二室，行哭度千門。秋日光能淡，寒川波自翻。一朝成萬古，松柏暗平原。郎署有伊人。居然故人風。天子顧河北。詔書除（一作隸）徵東。拜手辭上官。緩步出南宮。九河平原外。七國薊門中。陰風悲枯桑。古塞多飛蓬。萬里不見虜。蕭條胡地空。無為費中國。更欲邀奇功。遲遲前相送。握手嗟異同。行當封侯歸。肯訪商山翁。寥落雲外山。迢遞舟中賞。鐃吹髮西江。秋空多清響。地迥古城蕪。月明寒潮廣。時賽敬亭神。復解罟師網。何處寄想思。南風（一作搖）五兩。萬乘親齋祭，千官喜豫遊。奉迎從上苑，祓禊向中流。草樹連容衛，山河對冕旒。畫旗搖浦漵，春服滿汀洲。仙籞龍媒下，神皋鳳蹕留。從今億萬歲，天寶紀春秋。彩仗連宵合，瓊樓拂曙通。年光三月裡，宮殿百花中。不數秦王日，誰將洛水同。酒筵嫌落絮，舞袖怯春風。天保無為德，人歡不戰功。仍臨九衢宴，更達四門聰。碧落風煙外，瑤臺道路賒。如何連帝苑，別自有仙家。此地回鸞駕，綠溪轉翠華。洞中開日月，窗裡發雲霞。庭養沖天鶴，溪流上漢查。種田生白玉，泥灶化丹砂。谷靜泉逾響，山深日易斜。御羹和石髓，香飯進胡麻。大道今無外，長生詎有涯。還瞻九霄上，來往五雲車。忽蒙漢詔還冠冕，始覺殷王解網羅。日比皇明猶自暗，天齊聖壽未雲多。花迎喜氣皆知笑，鳥識歡心亦解歌。聞道百城新佩印，還來雙闕共鳴珂。北垞湖水北，雜樹映朱闌。逶迤南川水，明滅青林端。日日採蓮去，洲長多暮歸。弄篙莫濺水，畏溼紅蓮衣。淼淼寒流廣，蒼蒼秋雨晦。君問終南山，心知白雲外。與君青眼客，共有白雲心。不向東山去，日令春草深。安得舍羅網，拂衣辭世喧。悠然策藜杖，歸向桃花源。腰間寶劍七星文，臂上雕弓百戰勳。見說雲中擒黠虜，始知天上有將軍。大羅天上神仙客，濯錦江頭花柳春。不為碧雞稱使者，唯令白鶴報鄉人。欲逐將軍取右賢，沙場走馬向居延。遙知漢使蕭關外，愁見孤城落日邊。金盃緩酌清歌轉，畫舸輕移豔舞回。自嘆鶺鴒臨水別，不同鴻雁向池來。柳條拂地不須折，松樹披雲從更長。藤花欲暗藏猱子，柏葉初齊養麝香。侍從有鄒枚，瓊筵就水開。言陪柏樑宴，新下建章來。對酒山河滿，移舟草樹回。天文同麗日，駐景惜行杯。草色日向好，桃源人去稀。手持平子賦，目送老萊衣。每候山櫻發，時同海燕歸。今年寒食酒，應是返柴扉。〔一作盧象詩〕籬間（一作中）犬迎吠。出屋候荊（一作柴）扉。歲晏輸井稅。山村人夜歸。晚田始家食。餘布成我衣。詎肯無公事。煩君問是非。夜靜群動息。時聞隔林犬。卻憶山中時。人家澗西遠。羨君明發去。採蕨輕軒冕。了觀四大因。根性何所有。妄計苟不生。是身孰休咎。色聲何謂客。陰界復誰守。徒言蓮花目。豈惡楊枝肘。既飽香積飯。不醉聲聞酒。有無斷常見。生滅幻夢受。即病即實相。趨空定狂走。無有一法真。無有一法垢。居士素通達。隨宜善抖擻。床上無氈臥。鎘中有粥否。齋時不乞食。定應空漱口。聊持數鬥米。且救浮生取。高樓望所思。目極情未畢。枕上見千里。窗中窺萬室。悠悠長路人。曖曖遠郊日。惆悵極浦外。迢遞孤煙出。能賦屬上才。思歸同下秩。故鄉不可見。雲水（一作外）空如一。手疏謝明主。腰章為長吏。方從會稽邸（一作郊）。更發汝南騎。按節下松陽。清江響鐃吹。露冕見三吳。方知百城貴。陌上新離別。蒼茫四郊晦。登高不見君。故山復雲外。遠樹蔽行人。長天隱秋塞。心悲宦遊子。何處飛征蓋。泛舟入滎澤，茲邑乃雄藩。河曲閭閻隘，川中煙火繁。因人見風俗，入境聞方言。秋野田疇盛，朝光市井喧。漁商波上客，雞犬岸旁村。前路白雲外，孤帆安可論。泛舟大河裡。積水窮天涯。天波忽開拆。郡邑千萬家。行復見城市。宛然有桑麻。回瞻舊鄉國。淼漫連雲霞。分行接綺樹，倒影入清漪。不學御溝上，春風傷別離。桂尊迎帝子，杜若贈佳人。椒漿奠瑤席，欲下雲中君。朝耕上平田，暮耕上平田。借問問津者，寧知沮溺賢。春池深且廣，會待輕舟回。靡靡綠萍合，垂楊掃復開。猿吟一何苦，愁朝復悲夕。莫作巫峽聲，腸斷秋江客。畫君年少時，如今君已老。今時新識人，知君舊時好。可憐盤石臨泉水，復有垂楊拂酒杯。若道春風不解意，何因吹送落花來。莫驚寵辱空憂喜，莫計恩讎浪苦辛。黃帝孔丘何處問，安知不是夢中身。寶劍千金裝，登君白玉堂。身為平原客，家有邯鄲娼。使氣公卿坐，論心遊俠場。中年不得意，謝病客遊樑。聞道皇華使，方隨皁蓋臣。封章通左語，冠冕化文身。樹色分揚子，潮聲滿富春。遙知辨璧吏，恩到泣珠人。五湖千萬裡，況復五湖西。漁浦南陵郭，人家春谷谿。欲歸江淼淼，未到草萋萋。憶想蘭陵鎮，可宜猿更啼。南國有歸舟，荊門溯上流。蒼茫葭菼外，雲水與昭丘。檣帶城烏去，江連暮雨愁。猿聲不可聽，莫待楚山秋。褒斜不容幰，之子去何之。鳥道一千里，猿聲十二時。官橋祭酒客，山木女郎祠。別後同明月，君應聽子規。促織鳴已急，輕衣行向重。寒燈坐高館，秋雨聞疏鍾。白法調狂象，玄言問老龍。何人顧蓬徑，空愧求羊蹤。隔河見桑柘，藹藹黎陽川。望望行漸遠，孤峰沒雲煙。故人不可見，河水復悠然。賴有政聲遠，時聞行路傳。〔一作河上送趙仙舟，又作淇上別趙仙舟〕相逢方一笑。相送還成泣。祖帳已（一作悵忽）傷離。荒城復愁入。天寒遠山淨。日暮長河急。解纜君已遙。望君猶（一作空）佇立。海上游三島，淮南預八公。坐知千里外，跳向一壺中。縮地朝珠闕，行天使玉童。飲人聊割酒，送客乍分風。天老能行氣，吾師不養空。謝君徒雀躍，無可問鴻濛。仙官欲往九龍潭，旄節朱幡倚石龕。山壓天中半天上，洞穿江底出江南。瀑布杉鬆常帶雨，夕陽蒼翠忽成嵐。借問迎來雙白鶴，已曾衡嶽送蘇耽。君家少室西。為復少室東。別來幾日今春風。新買雙溪定何似。餘生欲寄白雲中。崇梵僧。崇梵僧。秋歸覆釜春不還。落花啼鳥紛紛亂。澗戶山窗寂寂閒。峽裡誰知有人事。郡中遙望空雲山。朱實山下開，清香寒更發。幸與叢桂花，窗前向秋月。故人不可見，江水日東流。借問襄陽老，江山空蔡州。寧親為令子，似舅即賢甥。別路經花縣，還鄉入錦城。山臨青塞斷，江向白雲平。獻賦何時至，明君憶長卿。先生何處去，王屋訪茅君。別婦留丹訣，驅雞入白雲。人間若剩住，天上覆離群。當作遼城鶴，仙歌使爾聞。遙思葭菼際，寥落楚人行。高鳥長淮水，平蕪故郢城。使車聽雉乳，縣鼓應雞鳴。若見州從事，無嫌手板迎。荒城自蕭索。萬里山河空。天高秋日迥。嘹唳聞歸鴻。寒塘映衰草。高館落疏桐。臨此歲方［晏］（宴）。顧景詠悲翁。故人不可見。寂寞平陵東。伯舅吏淮泗。卓魯方喟然。悠哉自不競。退耕東皋田。條桑臘月下。種杏春風前。酌醴賦歸去。共知陶令賢。老根那復佔春晴，能住虛根自發生。商山包楚鄧，積翠藹沉沉。驛路飛泉灑，關門落照深。野花開古戍，行客響空林。板屋春多雨，山城晝欲陰。丹泉通虢略，白羽抵荊岑。若見西山爽，應知黃綺心。楊朱來此哭，桑扈返於真。獨自成千古，依然舊四鄰。閒檐喧鳥鵲，故榻滿埃塵。曙月孤鶯囀，空山五柳春。野花愁對客，泉水咽迎人。善卷明時隱，黔婁在日貧。逝川嗟爾命，丘井嘆吾身。前後徒言隔，相悲詎幾晨。城下滄江水。江邊黃鶴樓。朱闌將粉堞。江水映悠悠。鐃吹髮夏口。使君居上頭。郭門隱楓岸。侯吏趨蘆洲。何異臨川郡。還勞（一作來）康樂侯。高人不可有（一作友）。清論復河深。一見如舊識。一言知道心。明時當薄宦。解薜去中林。芳草空隱處。白雲餘古岑。韓侯久攜手。河嶽共幽尋。悵別千餘里。臨堂鳴素琴。飛鳥去不窮，連山復秋色。上下華子岡，惆悵情何極。檀欒映空曲，青翠漾漣漪。暗入商山路，樵人不可知。輕舟南垞去，北垞淼難即。隔浦望人家，遙遙不相識。清淺白石灘，綠蒲向堪把。家住水東西，浣紗明月下。乍向紅蓮沒，復出清蒲颺。獨立何褵褷，銜魚古查上。忽解羊頭削，聊馳熊首轓。揚舲發夏口，按節向吳門。帆映丹陽郭，楓攢赤岸村。百城多候吏，露冕一何尊。已恨親皆遠，誰憐友復稀。君王未西顧，遊宦盡東歸。塞迥山河淨，天長雲樹微。方同菊花節，相待洛陽扉。不識陽關路，新從定遠侯。黃雲斷春色，畫角起邊愁。瀚海經年到，交河出塞流。須令外國使，知飲月氏頭。南陌去悠悠，東郊不少留。同懷扇枕戀，獨念倚門愁。路繞天山雪，家臨海樹秋。魯連功未報，且莫蹈滄洲。結實紅且綠，復如花更開。山中儻留客，置此芙蓉杯。仄徑蔭宮槐，幽陰多綠苔。應門但迎掃，畏有山僧來。輕舸迎上客，悠悠湖上來。當軒對尊酒，四面芙蓉開。言從石菌閣，新下穆陵關。獨向池陽去，白雲留故山。綻衣秋日裡，洗鉢古鬆間。一施傳心法，唯將戒定還。秋山斂餘照，飛鳥逐前侶。彩翠時分明，夕嵐無處所。明時久不達。棄置與君同。天命無怨色。人生有素風。念君拂衣去。四海將安窮。秋天萬里淨。日暮澄（一作九）江空。清夜何悠悠。扣舷明月中。和光魚鳥際。澹爾蒹葭叢。無庸客昭世。衰鬢日（一作白）如蓬。頑疏暗人事。僻陋遠天聰。微物縱可採。其誰為至公。餘亦從此去。歸耕為老農。騎省直明光，雞鳴謁建章。遙聞侍中珮，闇識令君香。玉漏隨銅史，天書拜夕郎。旌旗映閶闔，歌吹滿昭陽。官舍梅初紫，宮門柳欲黃。願將遲日意，同與聖恩長。天子幸新豐，旌旗渭水東。寒山天仗外，溫谷幔城中。奠玉群仙座，焚香太乙宮。出遊逢牧馬，罷獵見非熊。上宰無為化，明時太古同。靈芝三秀紫，陳粟萬箱紅。王禮尊儒教，天兵小戰功。謀猶歸哲匠，詞賦屬文宗。司諫方無闕，陳詩且未工。長吟吉甫頌，朝夕仰清風。君子盈天階，小人甘自免。方隨鍊金客，林上家絕巘。背嶺花未開，入雲樹深淺。清晝猶自眠，山鳥時一囀。聞道黃金地，仍開白玉田。擲山移巨石，咒嶺出飛泉。猛虎同三徑，愁猿學四禪。買香然綠桂，乞火踏紅蓮。草色搖霞上，鬆聲泛月邊。山河窮百二，世界接三千。梵宇聊憑視，王城遂渺然。灞陵才出樹，渭水欲連天。遠縣分諸郭，孤村起白煙。望雲思聖主，披霧隱群賢。薄宦慚屍素，終身擬尚玄。誰知草菴客，曾和柏樑篇。月從斷山口，遙吐柴門端。萬木分空霽，流陰中夜攢。光連虛象白，氣與風露寒。谷靜秋泉響，巖深青靄殘。清燈入幽夢，破影抱空巒。恍惚琴窗裡，鬆谿曉思難。妄識皆心累，浮生定死媒。誰言老龍吉，未免伯牛災。故有求仙藥，仍餘遁俗杯。山川秋樹苦，窗戶夜泉哀。尚憶青騾去，寧知白馬來。漢臣修史記，莫蔽褚生才。芙蓉闕下會千官，紫禁朱櫻出上闌。才是寢園春薦後，非關御苑鳥銜殘。歸鞍競帶青絲籠，中使頻傾赤玉盤。飽食不須愁內熱，大官還有蔗漿寒。何幸含香奉至尊，多慚未報主人恩。草木盡能酬雨露，榮枯安敢問乾坤。仙郎有意憐同舍，丞相無私斷掃門。揚子解嘲徒自遣，馮唐已老復何論。上蘭門外草萋萋，未央宮中花裡棲。亦有相隨過御苑，不知若個向金堤。入春解作千般語，拂曙能先百鳥啼。萬戶千門應覺曉，建章何必聽鳴雞。日飲金屑泉，少當千餘歲。翠鳳翊文螭，羽節朝玉帝。君家雲母障，時向野庭開。自有山泉入，非因採畫來。閒灑階邊草，輕隨箔外風。黃鶯弄不足，銜入未央宮。送君南浦淚如絲，君向東州使我悲。為報故人憔悴盡，如今不似洛陽時。楊柳渡頭行客稀，罟師蕩槳向臨圻。唯有相思似春色，江南江北送君歸。廣武城邊逢暮春，汶陽歸客淚沾巾。落花寂寂啼山鳥，楊柳青青渡水人。送君返葬石樓山，松柏蒼蒼賓馭還。埋骨白雲長已矣，空餘流水向人間。寧棲野樹林，寧飲澗水流。不用坐粱肉，崎嶇見王侯。鄙哉匹夫節，布褐將白頭。任智誠則短，守任固其優。側聞大君子，安問黨與讎。所不賣公器，動為蒼生謀。賤子跪自陳，可為帳下不。感激有公議，曲私非所求。籬間犬迎吠，出屋候荊扉。歲晏輸井稅，山村人夜歸。晚田始家食，餘布成我衣。詎肯無公事，煩君問是非。蕭蛸掛虛牖，蟋蟀鳴前除。歲晏涼風至，君子復何如。高館闃無人，離居不可道。閒門寂已閉，落日照秋草。雖有近音信，千里阻河關。中復客汝潁，去年歸舊山。結交二十載，不得一日展。貧病子既深，契闊餘不淺。仲秋雖未歸，暮秋以為期。良會詎幾日，終日長相思。寓目一蕭散，銷憂冀俄頃。青草肅澄陂，白雲移翠嶺。後沔通河渭，前山包鄢郢。鬆含風裡聲，花對池中影。地多齊後瘧，人帶荊州癭。徒思赤筆書，詎有丹砂井。心悲常欲絕，發亂不能整。青簟日何長，閒門晝方靜。頹思茅檐下，彌傷好風景。儂家真個去，公定隨儂否。著處是蓮花，無心變楊柳。鬆龕藏藥裹，石脣安茶臼。氣味當共知，那能不攜手。束帶趨承明，守官唯謁者。清晨聽銀蚪，薄暮辭金馬。受辭未嘗易，當是方知寡。清範何風流，高文有風雅。忽佐江上州，當自潯陽下。逆旅到三湘，長途應百舍。香爐遠峰出，石鏡澄湖瀉。董奉杏成林，陶潛菊盈把。范蠡常好之，廬山我心也。送君思遠道，欲以數行灑。秋色有佳興，況君池上閒。悠悠西林下，自識門前山。千里橫黛色，數峰出雲間。嵯峨對秦國，合沓藏荊關。殘雨斜日照，夕嵐飛鳥還。故人今尚爾，嘆息此頹顏。漢家李將軍，三代將門子。結髮有奇策，少年成壯士。長驅塞上兒，深入單于壘。旌旗列相向，簫鼓悲何已。日暮沙漠陲，戰聲煙塵裡。將令驕虜滅，豈獨名王侍。既失大軍援，遂嬰穹廬恥。少小蒙漢恩，何堪坐思此。深衷欲有報，投軀未能死。引領望子卿，非君誰相理。翩翩繁華子，多出金張門。幸有先人業，早蒙明主恩。童年且未學，肉食騖華軒。豈乏中林士，無人薦至尊。鄭公老泉石，霍子安丘樊。賣藥不二價，著書盈萬言。息陰無惡木，飲水必清源。吾賤不及議，斯人竟誰論。兩妹日成長，雙鬟將及人。已能持寶瑟，自解掩羅巾。念昔別時小，未知疏與親。今來始離恨，拭淚方殷勤。小弟更孩幼，歸來不相識。同居雖漸慣，見人猶未覓。宛作越人語，殊甘水鄉食。別此最為難，淚盡有餘憶。青雀翅羽短，未能遠食玉山禾。猶勝黃雀爭上下，唧唧空倉復若何。黃雀痴，黃雀痴，謂言青鷇是我兒。一一口銜食，養得成毛衣。到大啁啾解遊颺，各自東西南北飛。薄暮空巢上，羈雌獨自歸。鳳凰九雛亦如此，慎莫愁思憔悴損容輝。崇梵僧，崇梵僧，秋歸覆釜春不還。落花啼鳥紛紛亂，澗戶山窗寂寂閒。峽裡誰知有人事，郡中遙望空雲山。南山之瀑水兮，激石滈瀑似雷驚，人相對兮不聞語聲。翻渦跳沫兮蒼苔溼，蘚老且厚，春草為之不生。獸不敢驚動，鳥不敢飛鳴。白黿渦濤戲瀨兮，委身以縱橫。王人之仁兮，不網不釣，得遂性以生成。寒更傳曉箭，清鏡覽衰顏。隔牖風驚竹，開門雪滿山。灑空深巷靜，積素廣庭閒。借問袁安舍，翛然尚閉關。薄賦歸天府，輕徭賴使臣。歡沾賜帛老，恩及卷綃人。去問珠官俗，來經石砝春。東南御亭上，莫使有風塵。少年何處去，負米上銅梁。借問阿戎父，知為童子郎。魚箋請詩賦，橦布作衣裳。薏苡扶衰病，歸來幸可將。杜門不復出，久與世情疏。以此為良策，勸君歸舊廬。醉歌田舍酒，笑讀古人書。好是一生事，無勞獻子虛。微官易得罪，謫去濟川陰。執政方持法，明君照此心。閭閻河潤上，井邑海雲深。縱有歸來日，各愁年鬢侵。主人能愛客，終日有逢迎。貰得新豐酒，復聞秦女箏。柳條疏客舍，槐葉下秋城。語笑且為樂，吾將達此生。端居不出戶，滿目望雲山。落日鳥邊下，秋原人外閒。遙知遠林際，不見此檐間。好客多乘月，應門莫上關。暮持筇竹杖，相待虎谿頭。催客聞山響，歸房逐水流。野花叢發好，谷鳥一聲幽。夜坐空林寂，松風直似秋。龍鍾一老翁，徐步謁禪宮。欲問義心義，遙知空病空。山河天眼裡，世界法身中。莫怪銷炎熱，能生大地風。憐爾解臨池，渠爺未學詩。老夫何足似，弊宅倘因之。蘆筍穿荷葉，菱花罥雁兒。郗公不易勝，莫著外家欺。獨坐悲雙鬢，空堂欲二更。雨中山果落，燈下草蟲鳴。白髮終難變，黃金不可成。欲知除老病，唯有學無生。愚谷與誰去，唯將黎子同。非須一處住，不那兩心空。寧問春將夏，誰論西復東。不知吾與子，若個是愚公。吾家愚谷裡，此谷本來平。雖則行無跡，還能響應聲。不隨雲色暗，只待日光明。緣底名愚谷，都由愚所成。借問愚公谷，與君聊一尋。不尋翻到谷，此谷不離心。行處曾無險，看時豈有深。寄言塵世客，何處欲歸臨。