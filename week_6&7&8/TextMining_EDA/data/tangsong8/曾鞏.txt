好是春風湖上亭，柳條藤蔓系離情。黃鶯久住渾相識，欲別頻啼四五聲。坐到三更盡，歸仍萬里賒。雪聲偏傍竹，寒夢不離家。曉角分殘漏，孤燈落碎花。二年隨驃騎，辛苦向天涯。慘慘寒日沒，北風捲蓬根。將軍領疲兵，卻入古塞門。回頭指陰山，殺氣成黃雲。上山望胡兵，胡馬馳驟速。黃河冰已合，意又向南牧。嫖姚夜出軍，霜雪割人肉。塞北無草木，烏鳶巢殭屍。泱渀沙漠空，終日胡風吹。戰卒多苦辛，苦辛無四時。晚渡西海西，向東看日沒。傍岸砂礫堆，半和戰兵骨。單于竟未滅，陰氣常勃勃。城上畫角哀，即知兵心苦。試問左右人，無言淚如雨。何意休明時，終年事鼙鼓。北風凋白草，胡馬日駸駸。夜後戍樓月，秋來邊將心。鐵衣霜露重，戰馬歲年深。自有盧龍塞，煙塵飛至今。漢將歸來虜塞空，旌旗初下玉關東。高蹄戰馬三千匹，落日平原秋草中。女伴朝來說，知君欲棄捐。懶梳明鏡下，羞到畫堂前。有淚沾脂粉，無情理管絃。不知將巧笑，更遣向誰憐。昔從李都尉，雙鞬照馬蹄。擒生黑山北，殺敵黃雲西。太白沉虜地，邊草復萋萋。歸來邯鄲市，百尺青樓梯。感激然諾重，平生膽力齊。芳筵暮歌發，豔粉輕鬟低。半醉秋風起，鐵騎門前嘶。遠戍報烽火，孤城嚴鼓鼙。揮鞭望塵去，少婦莫含啼。聞道鑾輿歸魏闕，望雲西拜喜成悲。寧知隴水煙銷日，再有園林秋薦時。渭水戰添亡虜血，秦人生睹舊朝儀。自慚出守辰州畔，不得親隨日月旗。綠琴胡笳誰妙彈，山人杜陵名庭蘭。杜君少與山人友，山人沒來今已久。當時海內求知音，囑付胡笳入君手。杜陵攻琴四十年，琴聲在音不在弦。座中為我奏此曲，滿堂蕭瑟如窮邊。第一第二拍，淚盡蛾眉沒蕃客。更聞出塞入塞聲，穹廬氈帳難為情。胡天雨雪四時下，五月不曾芳草生。須臾促軫變宮徵，一聲悲兮一聲喜。南看漢月雙眼明，卻顧胡兒寸心死。回鶻數年收洛陽，洛陽士女皆驅將。豈無父母與兄弟，聞此哀情皆斷腸。杜陵先生證此道，沈家祝家皆絕倒。如今世上雅風衰，若個深知此聲好。世上愛箏不愛琴，則明此調難知音。今朝促軫為君奏，不向俗流傳此心。胡風略地燒連山，碎葉孤城未下關。山頭烽子聲聲叫，知是將軍夜獵還。上元年中長安陌，見君朝下欲歸宅。飛龍騎馬三十匹，玉勒雕鞍照初日。數裡衣香遙撲人，長衢雨歇無纖塵。從奴斜抱敕賜錦，雙雙蹙出金麒麟。天子愛婿皇后弟，獨步明時負權勢。一身扈蹕承殊澤，甲第朱門聳高戟。鳳凰樓上伴吹簫，鸚鵡杯中醉留客。泰去否來何足論，宮中晏駕人事翻。一朝負譴辭丹闕，五年待罪湘江源。冠冕淒涼幾遷改，眼看桑田變成海。華堂金屋別賜人，細眼黃頭總何在。渚宮相見寸心悲，懶欲今時問昔時。看君風骨殊未歇，不用愁來雙淚垂。聞道桃源去，塵心忽自悲。餘當從宦日，君是棄官時。金汞封仙骨，靈津咽玉池。受傳三籙備，起坐五雲隨。洞裡花常發，人間鬢易衰。他年會相訪，莫作爛柯棋。廬陵太守近隳官，霞帔初朝五帝壇。風過鬼神延受籙，夜深龍虎衛燒丹。冰容入鏡纖埃靜，玉液添瓶漱齒寒。莫遣桃花迷客路，千山萬水訪君難。盛宴傾黃菊，殊私降紫泥。月營開射圃，霜旆拂晴霓。出將三朝貴，彎弓五善齊。腕回金鏃滿，的破綠弦低。勇氣幹牛鬥，歡聲震鼓鼙。忠臣思報國，更欲取關西。今日辭門館，情將眾別殊。感深翻有淚，仁過曲憐愚。晚鏡傷秋鬢，晴寒切病軀。煙霞萬里闊，宇宙一身孤。倚馬才寧有，登龍意豈無。唯於方寸內，暗貯報恩珠。寒江近戶漫流聲，竹影臨窗亂月明。歸夢不知湖水闊，夜來還到洛陽城。孤舟大江水，水涉無昏曙。雨暗迷津時，雲生望鄉處。漁翁閒自樂，樵客紛多慮。秋色湖上山，歸心日邊樹。徒稱竹箭美，未得楓林趣。向夕垂釣還，吾從落潮去。暮角發高城，情人坐中起。臨觴不及醉，分散秋風裡。雖有明月期，離心若千里。前歡反惆悵，後會還如此。焉得夜淹留，一回終宴喜。羈遊復牽役，館至重湖水。早晚泛歸舟，吾從數君子。一樹寒梅白玉條，迥臨村路傍溪橋。應緣近水花先發，疑是經春雪未銷。隔窗螢影滅複流，北風微雨虛堂秋。蟲聲竟夜引鄉淚，蟋蟀何自知人愁。四時不得一日樂，以此方悲客遊惡。寂寂江城無所聞，梧桐葉上偏蕭索。寒日徵西將，蕭蕭萬馬叢。吹笳覆樓雪，祝纛滿旗風。遮虜黃雲斷，燒羌白草空。金鐃肅天外，玉帳靜霜中。朔野長城閉，河源舊路通。衛青師自老，魏絳賞何功。槍壘依沙迥，轅門壓塞雄。燕然如可勒，萬里願從公。招提精舍好，石壁向江開。山影水中盡，鳥聲天上來。一燈傳歲月，深院長莓苔。日暮雙林磬，泠泠送客回。去年長至在長安，策杖曾簪獬豸冠。此歲長安逢至日，下階遙想雪霜寒。夢隨行伍朝天去，身寄窮荒報國難。北望南郊訊息斷，江頭唯有淚闌干。身欲逃名名自隨，鳳銜丹詔降茅茨。苦節難違天子命，貞心唯有老鬆知。回看藥灶封題密，強入蒲輪引步遲。今日巢由舊冠帶，聖朝風化勝堯時。一團青翠色，雲是子陵家。山帶新晴雨，溪留閏月花。瓶開巾漉酒，地坼筍抽芽。彩縟承顏面，朝朝賦白華。旌旗曉過大江西，七校前驅萬隊齊。千里政聲人共喜，三軍令肅馬前嘶。恩沾境內風初變，春入城陰柳漸低。桃李不須令更種，早知門下舊成蹊。山縣秋雲暗，茅亭暮雨寒。自傷庭葉下，誰問客衣單。有興時添酒，無聊懶整冠。近來鄉國夢，夜夜到長安。童年未解讀書時，誦得郎中數首詩。四海煙塵猶隔闊，十年魂夢每相隨。雖披雲霧逢迎疾，已恨趨風拜德遲。天下無人鑑詩句，不尋詩伯重尋誰。曾共劉諮議，同時事道林。與君相掩淚，來客豈知心。階雪凌春積，爐煙向暝深。依然舊童子，相送出花林。湖入縣西邊，湖頭勝事偏。綠竿初長筍，紅顆未開蓮。蔽日高高樹，迎人小小船。清風長入坐，夏月似秋天。草草還草草，湖東別離早。何處愁殺人，歸鞍雪中道。出門迷轍跡，雲水白浩浩。明日武陵西，相思鬢堪老。先皇歌舞地，今日未遊巡。幽咽龍池水，淒涼御榻塵。隨風秋樹葉，對月老宮人。萬事如桑海，悲來欲慟神。霽後江城風景涼，豈堪登眺只堪傷。遠天螮蝀收殘雨，映水鸕鶿近夕陽。萬事無成空過日，十年多難不還鄉。不知何處銷茲恨，轉覺愁隨夜夜長。今朝歡稱玉京天，況值關東俗理年。舞態疑回紫陽女，歌聲似遏彩雲仙。盤空雙鶴驚幾劍，灑砌三花度管絃。落日香塵擁歸騎，□風油幕動高煙。暫作宜陽客，深知太守賢。政移千里俗，人戴兩重天。舊郭多新室，閒坡盡闢田。倘令黃霸在，今日恥同年。江東萬里外，別後幾悽悽。峽路花應發，津亭柳正齊。酒傾遲日暮，川闊遠天低。心繫征帆上，隨君到剡溪。柱史今何適，西行詠陟岡。也知人惜別，終美雁成行。春雨桃花靜，離尊竹葉香。到時丞相閣，應喜棣華芳。遠客驚秋早，江天夜露新。滿庭惟有月，空館更何人。卜命知身賤，傷寒舞劍頻。猿啼曾下淚，可是為憂貧。異鄉三十口，親老復家貧。無事乾坤內，虛為翰墨人。歲華南去後，愁夢北來頻。惆悵江邊柳，依依又欲春。辰州萬里外，想得逐臣心。謫去刑名枉，人間痛惜深。誤將瑕指玉，遂使謾消金。計日西歸在，休為澤畔吟。何事陶彭澤，明時又掛冠。為耽泉石趣，不憚薜蘿寒。輕雪籠紗帽，孤猿傍醮壇。懸懸老松下，金灶夜燒丹。成器雖因匠，懷剛本自天。為憐持寸節，長擬靜三邊。未入英髦用，空存鐵石堅。希君剖腹取，還解抱龍泉。獨掩衡門秋景閒，洛陽才子訪柴關。莫嫌濁酒君須醉，雖是貧家菊也斑。同人願得長攜手，久客深思一破顏。卻笑孟嘉吹帽落，登高何必上龍山。子陵棲遁處，堪系野人心。溪水浸山影，嵐煙向竹陰。忘機看白日，留客醉瑤琴。愛此多詩興，歸來步步吟。移樽鋪山曲，祖帳查溪陰。鋪山即遠道，查溪非故林。悽然誦新詩，落淚沾素襟。郡政我何有，別情君獨深。禪庭古樹秋，宿雨清沈沈。揮袂故里遠，悲傷去住心。歲暮天涯客，寒窗欲曉時。君恩空自感，鄉思夢先知。重誼人愁別，驚棲鵲戀枝。不堪樓上角，南向海風吹。且莫奏短歌，聽餘苦辛詞。如今刀筆士，不及屠沽兒。少年無事學詩賦，豈意文章復相誤。東西南北少知音，終年竟歲悲行路。仰面訴天天不聞，低頭告地地不言。天地生我尚如此，陌上他人何足論。誰謂西江深，涉之固無憂；誰謂南山高，可以登之遊。險巇唯有世間路，一晌令人堪白頭。貴人立意不可測，等閒桃李成荊棘。風塵之士深可親，心如雞犬能依人。悲來卻憶漢天子，不棄相如家舊貧。勸君且飲酒，酒能散羈愁。誰家有酒判一醉，萬事從他江水流。結茅同楚客，卜築漢江邊。日落數歸鳥，夜深聞扣舷。水痕侵岸柳，山翠借廚煙。調笑提筐婦，春來蠶幾眠。劍門兵革後，萬事盡堪悲。鳥鼠無巢穴，兒童話別離。山川同昔日，荊棘是今時。征戰何年定，家家有畫旗。陰雲萬里晝漫漫，愁坐關心事幾般。為報春風休下雪，柳條初放不禁寒。秋宵月色勝春宵，萬里天涯靜寂寥。近來數夜飛霜重，只畏娑婆樹葉凋。不見元生已數朝，浣花溪路去非遙。客舍早知渾寂寞，交情豈謂更蕭條。空有寸心思會面，恨無單酌遣相邀。驊驄幸自能馳驟，何惜揮鞭過柞橋。日長巴峽雨濛濛，又說歸舟路未通。遊人不及西江水，先得東流到渚宮。花是深紅葉麴塵，不將桃李共爭春。今日驚秋自憐客，折來持贈少年人。雖聽採蓮曲，詎識採蓮心。漾楫愛花遠，回船愁浪深。煙生極浦色，日落半江陰。同侶憐波靜，看妝墮玉簪。涔陽女兒花滿頭，毿毿同泛木蘭舟。秋風日暮南湖裡，爭唱菱歌不肯休。荒徼辰陽遠，窮秋瘴雨深。主恩堪灑血，邊宦更何心。海上紅旗滿，生前白髮侵。竹寒寧改節，隼靜早因禽。務退門多掩，愁來酒獨斟。無涯憂國淚，無日不沾襟。九月湘江水漫流，沙邊唯覽月華秋。金風浦上吹黃葉，一夜紛紛滿客舟。數載蹉跎罷搢紳，五湖乘興轉迷津。如今野客無家第，醉處尋常是主人。自用金錢買槿栽，二年方始得花開。鮮紅未許佳人見，蝴蝶爭知早到來。弟兄書忽到，一夜喜兼愁。空館復聞雨，貧家怯到秋。坐中孤燭暗，窗外數螢流。試以他鄉事，明朝問子游。俗塵浮垢閉禪關，百歲身心幾日閒。安得此生同草木，無營長在四時間。看花淚盡知春盡，魂斷看花只恨春。名位未沾身欲老，詩書寧救眼前貧。側聽宮官說，知君寵尚存。未能開笑頰，先欲換愁魂。寶鏡窺妝影，紅衫裛淚痕。昭陽今再入，寧敢恨長門。君向長沙去，長沙僕舊諳。雖之桂嶺北，終是闕庭南。山靄生朝雨，江煙作夕嵐。鬆醪能醉客，慎勿滯湘潭。悲風慘慘雨修修，峴北山低草木愁。暗發前軍連夜戰，平明旌旆入襄州。五營飛將擁霜戈，百里殭屍滿濜河。日暮歸來看劍血，將軍卻恨殺人多。綺陌彤彤花照塵，王門侯邸盡朱輪。城南舊有山村路，欲向雲霞覓主人。亞相何年鎮百蠻，生涯萬事瘴雲間。夜郎城外誰人哭，昨日空餘旌節還。雲公蘭若深山裡，月明鬆殿微風起。試問空門清淨心，蓮花不著秋潭水。西樓見月似江城，脈脈悠悠倚檻情。萬里此情同皎潔，一年今日最分明。初驚桂子從天落，稍誤蘆花帶雪平。知稱玉人臨水見，可憐光彩有餘清。千種庭前樹，人移樹不移。看花愁作別，不及未栽時。雨暗商山過客稀，路傍孤店閉柴扉。卸鞍良久茅檐下，待得巴人樵採歸。山上青松陌上塵，雲泥豈合得相親。舉世盡嫌良馬瘦，唯君不棄臥龍貧。千金未必能移性，一諾從來許殺身。莫道書生無感激，寸心還是報恩人。宋玉亭前悲暮秋，陽臺路上雨初收。應緣此處人多別，松竹蕭蕭也帶愁。虞帝南遊不復還，翠蛾幽怨水雲間。昨夜月明湘浦宿，閨中珂珮度空山。愁裡惜春深，聞幽即共尋。貴看花柳色，圖放別離心。客醉花能笑，詩成花伴吟。為君調綠綺，先奏鳳歸林。故人能愛客，秉燭會吾曹。家為朋徒罄，心緣翰墨勞。夜寒銷臘酒，霜冷重綈袍。醉臥西窗下，時聞雁響高。畫角三聲動客愁，曉霜如雪覆江樓。誰道桂林風景暖，到來重著皁貂裘。好住好住王司戶，珍重珍重李參軍。一東一西如別鶴，一南一北似浮雲。月照疏林千片影，風吹寒水萬里紋。別易會難今古事，非是餘今獨與君。獨向東亭坐，三更待月開。螢光入竹去，水影過江來。露滴千家靜，年流一葉催。龍鍾萬里客，正合故人哀。第二百七十一卷玷玉甘長棄，朱門喜再遊。過因讒後重，恩合死前酬。養驥須憐瘦，栽鬆莫厭秋。今朝兩行淚，一半血和流。聞說徵南沒，那堪故吏聞。能持蘇武節，不受馬超勳。國破無家信，天秋有雁群。同榮不同辱，今日負將軍。憶昨青襟醉裡分，酒醒回首愴離群。舟移極浦城初掩，山束長江日早曛。客來有恨空思德，別後誰人更議文。常嘆蘇生官太屈，應緣才似鮑參軍。武陵何處在，南指楚雲陰。花萼連枝近，桃源去路深。啼鶯徒寂寂，征馬已駸駸。堤上千年柳，條條掛我心。葉縣門前江水深，淺於羈客報恩心。把君詩卷西歸去，一度相思一度吟。遠別望有歸，葉落望春暉。所痛泉路人，一去無還期。荒墳遺漢陰，墳樹啼子規。存沒抱冤滯，孤魂意何依。豈無骨肉親，豈無深相知。曝露不復問，高名亦何為。相攜慟君罷，春日空遲遲。登高上山上，高處更堪愁。野菊他鄉酒，蘆花滿眼秋。風煙連楚郡，兄弟客荊州。早晚朝天去，親隨定遠侯。平生金石友，淪落向辰州。已是二年客，那堪終日愁。尺書渾不寄，兩鬢計應秋。今夜相思月，情人南海頭。憶昔千秋節，歡娛萬國同。今來六親遠，此日一悲風。年少逢胡亂，時平似夢中。梨園幾人在，應是涕無窮。三月江城柳絮飛，五年遊客送人歸。故將別淚和鄉淚，今日闌干溼汝衣。誰人不譴謫，君去獨堪傷。長子家無弟，慈親老在堂。驚魂隨驛吏，冒暑向炎方。未到猿啼處，參差已斷腸。江湖思渺然，不離國門前。折葦魚沈藻，攀藤鳥出煙。今來秋已暮，還恐未成歸。夢裡家仍遠，愁中葉又飛。竹聲風度急，燈影月來微。得見樑夫子，心源有所依。渚宮無限客，相見獨相親。長路皆同病，無言似一身。歲寒唯愛竹，憔悴不堪春。細與知音說，攻文恐誤人。長憶江頭執別時，論文未有不相思。雁過經秋無尺素，人來終日見新詩。心思食檗何由展，家似流萍任所之。悔學秦人南避地，武陵原上又徵師。送客身為客，思家愴別家。暫收雙眼淚，遙想五陵花。路遠征車迥，山回劍閣斜。長安君到日，春色未應賒。龍繞旌竿獸滿旗，翻營乍似雪中移。中軍一隊三千騎，盡是幷州遊俠兒。弱質人皆棄，唯君手自栽。藟含霜後竹，香惹臘前梅。擬託凌雲勢，須憑接引材。清陰如可惜，黃鳥定飛來。畫角初鳴殘照微，營營鞍馬往來稀。相逢士卒皆垂淚，八座朝天何日歸。江柳斷腸色，黃絲垂未齊。人看幾重恨，鳥入一枝低。鄉淚正堪落，與君又解攜。相思萬里道，春去夕陽西。莫話邊庭事，心摧不欲聞。數年家隴地，舍弟歿胡軍。每念支離苦，常嗟骨肉分。急難何日見，遙哭隴西雲。彼鼠侵我廚，縱狸授粱肉。鼠雖為君卻，狸食自須足。冀雪大國恥，翻是大國辱。羶腥逼綺羅，磚瓦雜珠玉。登樓非騁望，目笑是心哭。何意天樂中，至今奏胡曲。官軍收洛陽，家住洛陽裡。夫婿與兄弟，目前見傷死。吞聲不許哭，還遣衣羅綺。上馬隨匈奴，數秋黃塵裡。生為名家女，死作塞垣鬼。鄉國無還期，天津哭流水。登樓望天衢，目極淚盈睫。強笑無笑容，須妝舊花靨。昔年買奴僕，奴僕來碎葉。豈意未死間，自為匈奴妾。一生忽至此，萬事痛苦業。得出塞垣飛，不如彼蜂蝶。妾家清河邊，七葉承貂蟬。身為最小女，偏得渾家憐。親戚不相識，幽閨十五年。有時最遠出，只到中門前。前年狂胡來，懼死翻生全。今秋官軍至，豈意遭戈鋋。匈奴為先鋒，長鼻黃髮拳。彎弓獵生人，百步牛羊羶。脫身落虎口，不及歸黃泉。苦哉難重陳，暗哭蒼蒼天。可汗奉親詔，今月歸燕山。忽如亂刀劍，攪妾心腸間。出戶望北荒，迢迢玉門關。生人為死別，有去無時還。漢月割妾心，胡風凋妾顏。去去斷絕魂，叫天天不聞。八月更漏長，愁人起常早。閉門寂無事，滿院生秋草。昨宵西窗夢，夢入荊南道。遠客歸去來，在家貧亦好。入夜思歸切，笛聲清更哀。愁人不願聽，自到枕前來。風起塞雲斷，夜深關月開。平明獨惆悵，飛盡一庭梅。漢家青史上，計拙是和親。社稷依明主，安危託婦人。豈能將玉貌，便擬靜胡塵。地下千年骨，誰為輔佐臣。故國遺墟在，登臨想舊遊。一朝人事變，千載水空流。夢渚鴻聲晚，荊門樹色秋。片雲凝不散，遙掛望鄉愁。洛陽岐路信悠悠，無事辭家兩度秋。日下未馳千里足，天涯徒泛五湖舟。荷衣半浸緣鄉淚，玉貌潛銷是客愁。說向長安親與故，誰憐歲晚尚淹留。江干入夜杵聲秋，百尺疏桐掛斗牛。思苦自看明月苦，人愁不是月華愁。自憐春日客長沙，江上無人轉憶家。光景卻添鄉思苦，檐前數片落梅花。三湘漂寓若流萍，萬里湘鄉隔洞庭。羈客春來心欲碎，東風莫遣柳條青。風捲寒雲暮雪晴，江煙洗盡柳條輕。檐前數片無人掃，又得書窗一夜明。九月龜城暮，愁人閉草堂。地卑多雨潤，天暖少秋霜。縱慾傾新酒，其如憶故鄉。不知更漏意，惟向客邊長。達士心無滯，他鄉總是家。問經翻貝葉，論法指蓮花。欲契真空義，先開智慧芽。不知飛錫後，何外是恆沙。寶鈿香蛾翡翠裙，裝成掩泣欲行雲。殷勤好取襄王意，莫向陽臺夢使君。楊柳煙含灞岸春，年年攀折為行人。好風若借低枝便，莫遣青絲掃路塵。掃石焚香禮碧空，露華偏溼蕊珠宮。如何說得天壇上，萬里無雲月正中。手把杏花枝，未曾經別離。黃昏掩門後，寂寞自心知。乘夕棹歸舟，緣源二轉幽。月明看嶺樹，風靜聽溪流。嵐氣船間入，霜華衣上浮。猿聲雖此夜，不是別家愁。