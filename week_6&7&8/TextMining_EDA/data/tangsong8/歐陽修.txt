海燕雙來歸畫棟。簾影無風，花影頻移動。半醉騰騰春睡重。綠鬟堆枕香雲擁。翠被雙盤金縷鳳。憶得前春，有個人人共。花裡黃鶯時一弄。日斜驚起相思夢。面旋落花風盪漾。柳重煙深，雪絮飛來往。雨後輕寒猶未放。春愁酒病成惆悵。枕畔屏山圍碧浪。翠被華燈，夜夜空相向。寂寞起來褰繡幌。月明正在梨花上。簾幕風輕雙語燕。午後醒來，柳絮飛撩亂。心事一春猶未見。紅英落盡青苔院。百尺朱樓閒倚遍。薄雨濃雲，抵死遮人面。羌管不須吹別怨。無腸更為新聲斷。永日環堤乘彩舫。菸草蕭疏，恰似晴江上。水浸碧天風皺浪。菱花荇蔓隨雙槳。紅粉佳人翻麗唱。驚起鴛鴦，兩兩飛相向。且把金尊傾美釀。休思往事成惆悵。越女採蓮秋水畔。窄袖輕羅，暗露雙金釧。照影摘花花似面。芳心只共絲爭亂。鸂鶒灘頭風浪晚。霧重煙輕，不見來時伴。隱隱歌聲歸棹遠。離愁引著江南岸。水浸秋天風皺浪。縹緲仙舟，只似秋天上。和露採蓮愁一餉。看花卻是啼妝樣。折得蓮莖絲未放。蓮斷絲牽，特地成惆悵。歸棹莫隨花蕩漾。江頭有個人想望。梨葉初紅嬋韻歇。銀漢風高，玉管聲悽切。枕簟乍涼銅漏徹。誰教社燕輕離別。草際蟲吟秋露結。宿酒醒來，不記歸時節。多少衷腸猶未說。珠簾夜夜朦朧月。獨倚危樓風細細。望極離愁，黯黯生天際。草色山光殘照裡。無人會得憑闌意。也擬疏狂圖一醉。對酒當歌，強飲還無味。衣帶漸寬都不悔。況伊銷得人憔悴。翠苑紅芳晴滿目。綺席流鶯，上下長相逐。紫陌閒隨金轢轆。馬蹄踏遍春郊綠。一覺年華春夢促。往事悠悠，百種尋思足。煙雨滿樓山斷續。人閒倚遍闌干曲。小院深深門掩亞。寂寞珠簾，畫閣重重下。欲近禁菸微雨罷。綠楊深處鞦韆掛。傅粉狂遊猶未舍。不念芳時，眉黛無人畫。薄倖未歸春去也。杏花零落香紅謝。欲過清明煙雨細。小檻臨窗，點點殘花墜。樑燕語多驚曉睡。銀屏一半堆香被。新歲風光如舊歲。所恨徵輪，漸漸程迢遞。縱有遠情難寫寄。何妨解有相思淚。畫閣歸來春又晚。燕子雙飛，柳軟桃花淺。細雨滿天風滿院。愁眉斂盡無人見。獨倚闌干心緒亂。芳草芊綿，尚憶江南岸。風月無情人暗換。舊遊如夢空腸斷。嘗愛西湖春色早。臘雪方銷，已見桃開小。頃刻光陰都過了。如今綠暗紅英少。且趁餘花謀一笑。況有笙歌，豔態相縈繞。老去風情應不到。憑君剩把芳尊倒。幾度蘭房聽禁漏。臂上殘妝，印得香盈袖。酒力融融香汗透。春嬌入眼橫波溜。不見些時眉已皺。水闊山遙，乍向分飛後。大抵有情須感舊。肌膚拼為伊銷瘦。寶琢珊瑚山樣瘦。緩髻輕攏，一朵雲生袖。昨夜佳人初命偶。論情旋旋移相就。幾疊鴛衾紅浪皺。暗覺金釵，磔磔聲相扣。一自楚臺人夢後。淒涼暮雨沾裀繡。一掬天和金粉膩。蓮子心中，自有深深意。意密蓮深秋正媚。將花寄恨無人會。橋上少年橋下水。小棹歸時，不語牽紅袂。浪淺荷心圓又碎。無端欲伴相思淚。百種相思千種恨。早是傷春，那更春醪困。薄倖辜人終不憤。何時枕畔分明問。懊惱風流心一寸。強醉偷眠，也即依前悶。此意為君君不信。淚珠滴盡愁難盡。庭院深深深幾許，1楊柳堆煙，2簾幕無重數。玉勒雕鞍遊冶處，3樓高不見章臺路。4雨橫風狂三月暮，門掩黃昏，無計留春住。淚眼問花花不語，亂紅飛過鞦韆去。5面旋落花風盪漾柳重煙深雪絮飛來往雨後輕寒猶未放春愁酒病成惆悵枕畔屏山圍碧浪翠被花燈夜夜空相向寂寞起來褰繡幌月明正在梨花上簾幕東風寒料峭。雪裡香梅，先報春來早。紅蠟枝頭雙燕小。金刀剪綵呈纖巧。旋暖金爐薰蕙藻。酒入橫波，困不禁煩惱。繡被五更春睡好。羅幃不覺紗窗曉。臘雪初銷梅蕊綻。梅雪相和，喜鵲穿花轉。睡起夕陽迷醉眼。新愁長向東風亂。瘦覺玉肌羅帶緩。紅杏梢頭，二月春猶淺。望極不來芳信斷。音書縱有爭如見。雲曳香綿彩柱高。絳旗風颭出花梢。一梭紅帶往來拋。束素美人羞不打，卻嫌裙慢褪纖腰。日斜深院影空搖。堤上游人逐畫船。拍堤春水四垂天。綠楊樓外出鞦韆。白髮戴花君莫笑，六麼催拍盞頻傳。人生何處似尊前。湖上朱橋響畫輪。溶溶春水浸春雲。碧琉璃滑淨無塵。當路遊絲縈醉客，隔花啼鳥喚行人。日斜歸去奈何春。葉底青青杏子垂。枝頭薄薄柳綿飛。日高深院晚鶯啼。堪恨風流成薄倖，斷無訊息道歸期。托腮無語翠眉低。青杏園林著酒香。佳人初著薄羅裳。柳絲搖曳燕飛忙。乍雨乍晴花自落，閒愁閒悶晝偏長。為誰消瘦損容光。紅粉佳人白玉杯。木蘭船穩棹歌催。綠荷風裡笑聲來。細雨輕煙籠草樹，斜橋曲水繞樓臺。夕陽高處畫屏開。翠袖嬌鬟舞石州。兩行紅粉一時羞。新聲難逐管絃愁。白髮主人年未老，清時賢相望偏優。一尊風月為公留。燈燼垂花月似霜。薄簾映月兩交光。酒醺紅粉自生香。雙手舞餘拖翠袖，一聲歌已釂金觴。休回嬌眼斷人腸。十載相逢酒一卮。故人才見便開眉。老來遊舊更同誰。浮世歌歡真易失，宦途離合信難期。尊前莫惜醉如泥。堤上游人逐畫船。拍堤春水四垂天。綠楊樓外出鞦韆。白髮戴花君莫笑，六麼催拍盞頻傳。人生何處似尊前。湖上朱橋響晝輪。溶溶春水浸春雲。碧琉璃滑淨無塵。當路遊絲縈醉客，隔花啼鳥喚行人。日斜歸去奈何春。堤上游人逐畫船拍堤春水四垂天綠楊樓外出鞦韆白髮戴花君莫笑六么摧拍盞頻傳人生何處似樽前一派潺湲流碧漲。新亭四面山相向。翠竹嶺頭明月上。迷俯仰。月輪正在泉中漾。更待高秋天氣爽。菊花香裡開新釀。酒美賓嘉真勝賞。紅粉唱。山深分外歌聲響。十月小春梅蕊綻。紅爐畫閣新裝遍。錦帳美人貪睡暖。羞起晚。玉壺一夜冰澌滿。樓上四垂簾不卷。天寒山色偏宜遠。風急雁行吹字斷。紅日短。江天雪意雲撩亂。四紀才名天下重。三朝構廈為樑棟。定冊功成身退勇。辭榮寵。歸來白首笙歌擁。顧我薄才無可用。君恩近許歸田壠。今日一觴難得共。聊對捧。官奴為我高歌送。暖日遲遲花嫋嫋。人將紅粉爭花好。花不能言惟解笑。金壺倒。花開未老人年少。車馬九門來擾擾。行人莫羨長安道。丹禁漏聲衢鼓報。催昏曉。長安城裡人先老。紅粉牆頭花幾樹。落花片片和驚絮。牆外有樓花有主。尋花去。隔牆遙見鞦韆侶。綠索紅旗雙彩柱。行人只得偷回顧。腸斷樓南金鎖戶。天欲暮。流鶯飛到鞦韆處。妾本錢塘蘇小妹。芙蓉花共門相對。昨日為逢青傘蓋。慵不採。今朝鬥覺凋零晒。愁倚畫樓無計奈。亂紅飄過秋塘外。料得明年秋色在。香可愛。其如鏡裡花顏改。花底忽聞敲兩槳。逡巡女伴來尋訪。酒盞旋將荷葉當。蓮舟蕩。時時盞裡生紅浪。花氣酒香清廝釀。花腮酒面紅相向。醉倚綠陰眠一餉。驚起望。船頭閣在沙灘上。葉有清風花有露。葉籠花罩鴛鴦侶。白錦頂絲紅錦羽。蓮女妒。驚飛不許長相聚。日腳沈紅天色暮。青涼傘上微微雨。早是水寒無宿處。須回步。枉教雨裡分飛去。葉重如將青玉亞。花輕疑是紅綃掛。顏色清新香脫灑。堪長價。牡丹怎得稱王者。雨筆露箋勻彩畫。日爐風炭薰蘭麝。天與多情絲一把。誰廝惹。千條萬縷縈心下。粉蕊丹青描不得。金針線線功難敵。誰傍暗香輕採摘。風淅淅。船頭觸散雙鸂鶒。夜雨染成天水碧。朝陽借出胭脂色。欲落又開人共惜。秋氣逼。盤中已見新荷的。幽鷺謾來窺品格。雙魚豈解傳訊息。綠柄嫩香頻採摘。心似織。條條不斷誰牽役。珠淚暗和清露滴。羅衣染盡秋江色。對面不言情脈脈。煙水隔。無人說似長相憶。喜鵲填河仙浪淺。雲軿早在星橋畔。街鼓黃昏霞尾暗。炎光斂。金鉤側倒天西面。一別經年今始見。新歡往恨知何限。天上佳期貪眷戀。良宵短。人間不合催銀箭。乞巧樓頭雲幔卷。浮花催洗嚴妝面。花上蛛絲尋得遍。顰笑淺。雙眸望月牽紅線。奕奕天河光不斷。有人正在長生殿。暗付金釵清夜半。千秋願。年年此會長相見。別恨長長歡計短。疏鍾促漏真堪怨。此會此情都未半。星初轉。鸞琴鳳樂匆匆卷。河鼓無言西北盼。香蛾有恨東南遠。脈脈橫波珠淚滿。歸心亂。離腸便逐星橋斷。九日歡遊何處好。黃花萬蕊雕闌繞。通體清香無俗調。天氣好。煙滋露結功多少。日腳清寒高下照。寶釘密綴圓斜小。落葉西園風嫋嫋。催秋老。叢邊莫厭金尊倒。青女霜前催得綻。金鈿亂散枝頭遍。落帽臺高開雅宴。芳尊滿。挼花吹在流霞面。桃李三春雖可羨。鶯來蝶去芳心亂。爭似仙潭秋水岸。香不斷。年年自作茱萸伴。露裛嬌黃風擺翠。人間晚秀非無意。仙格淡妝天與麗。誰可比。女真裝束真相似。筵上佳人牽翠袂。纖纖玉手挼新蕊。美酒一杯花影膩。邀客醉。紅瓊共作熏熏媚。對酒當歌勞客勸。惜花只惜年華晚。寒豔冷香秋不管。情眷眷。憑欄盡日愁無限。思抱芳期隨寒雁。悔無深意傳雙燕。悵望一枝難寄遠。人不見。樓頭望斷相思眼。正月斗杓初轉勢。金刀剪綵功夫異。稱慶高堂歡幼稚。看柳意。偏從東面春風至。十四新蟾圓尚未。樓前乍看紅燈試。冰散綠池泉細細。魚欲戲。園林已是花天氣。二月春耕昌杏密。百花次第爭先出。惟有海棠梨第一。深淺拂。天生紅粉真無匹。畫棟歸來巢未失。雙雙款語憐飛乙。留客醉花迎曉日。金盞溢。卻憂風雨飄零疾。三月清明天婉娩。晴川祓禊歸來晚。況是踏青來處遠。猶不倦。鞦韆別閉深庭院。更值牡丹開欲遍。酴醿壓架清香散。花底一尊誰解勸。增眷戀。東風回晚無情絆。四月園林春去後。深深密幄陰初茂。折得花枝猶在手。香滿袖。葉間梅子青如豆。風雨時時添氣候。成行新筍霜筠厚。題就送春詩幾首。聊對酒。櫻桃色照銀盤溜。五月榴花妖豔烘。綠楊帶雨垂垂重。五色新絲纏角粽。金盤送。生綃畫扇盤雙鳳。正是浴蘭時節動。菖蒲酒美清尊共。葉裡黃驪時一弄。猶?鬆。等閒驚破紗窗夢。六月炎天時霎雨。行雲湧出奇峰露。沼上嫩蓮腰束素。風兼露。樑王宮闋無煩暑。畏日亭亭殘蕙炷。傍簾乳燕雙飛去。碧碗敲冰傾玉處。朝與暮。故人風快涼輕度。七月新秋風露早。渚蓮尚拆庭梧老。是處瓜華時節好。金尊倒。人間彩縷爭祈巧。萬葉敲聲涼乍到。百蟲啼晚煙如掃。箭漏初長天杳杳。人語悄。那堪夜雨催清曉。八月秋高風歷亂。衰蘭敗芷紅蓮岸。皓月十分光正滿。清光畔。年年常願瓊筵看。社近愁看歸去燕。江天空闊雲容漫。宋玉當時情不淺。成幽怨。鄉關千里危腸斷。九月霜秋秋已盡。烘林敗葉紅相映。惟有東籬黃菊盛。遺金粉。人家簾幕重陽近。曉日陰陰晴未定。授衣時節輕寒嫩。新雁一聲風又勁。雲欲凝。雁來應有吾鄉信。十一月新陽排壽宴。黃鍾應管添宮線。獵獵寒威雲不卷。風頭轉。時看雪霰吹人面。南至迎長知漏箭。書雲紀候冰生妍。臘近探春春尚遠。閒庭院。梅花落盡千千片。十二月嚴凝天地閉。莫嫌臺榭無花卉。惟有酒能欺雪意。增豪氣。直教耳熱笙歌沸。隴上雕鞍惟數騎。獵圍半合新霜裡。霜重鼓聲寒不起。千人指。馬前一雁寒空墜。正月新陽生翠琯。花苞柳線春猶淺。簾幕千重方半卷。池冰泮。東風吹水琉璃軟。漸好憑闌醒醉眼。隴梅暗落芳英斷。初日已知長一線。清宵短。夢魂怎奈珠宮遠。二月春期看已半。江邊春色青猶短。天氣養花紅日暖。深深院。真珠簾額初飛燕。漸覺銜杯心緒懶。酒侵花臉嬌波慢。一捻閒愁無處遣。牽不斷。遊絲百尺隨風遠。三月芳菲看欲暮。胭脂淚灑梨花雨。寶馬繡軒南陌路。笙歌舉。踏青鬥草人無數。強欲留春春不住。東皇肯信韶容故。安得此身如柳絮。隨風去。穿簾透幕尋朱戶。四月芳林何悄悄。綠陰滿地青梅小。南陌採桑何窈窕。爭語笑。亂絲滿腹吳蠶老。宿酒半醒新睡覺。皺鶯相語匆匆曉。惹得此情縈寸抱。休臨眺。樓頭一望皆芳草。五月薰風才一信。初荷出水清香嫩。乳燕學飛簾額峻。誰借問。東鄰期約嘗佳醞。漏短日長人乍困。裙腰減盡柔肌損。一撮眉尖千疊恨。慵整頓。黃梅雨細多閒悶。六月炎蒸何太盛。海榴灼灼紅相映。天外奇峰千掌回。風影定。漢宮圓扇初成詠。珠箔初褰深院靜。絳綃衣窄冰膚瑩。睡起日高堆酒興。厭厭病。宿酲和夢何時醒。七月芙蓉生翠水。明霞拂臉新妝媚。疑是楚宮歌舞妓。爭寵麗。臨風起舞誇腰細。烏鵲橋邊新雨霽。長河清水冰無地。此夕有人千里外。經年歲。猶嗟不及牽牛會。八月微涼生枕簟。金盤露洗秋光淡。池上月華開寶鑑。波瀲灩。故人千里應憑檻。蟬樹無情風苒苒。燕歸碧海珠簾揜。沈臂冒霜潘鬢減。愁黯黯。年年此夕多悲感。九月重陽還又到。東籬菊放金錢小。月下風前愁不少。誰語笑。吳娘搗練腰肢嫋。槁葉半軒慵更掃。憑闌豈是閒臨眺。欲向南雲新雁道。休草草。來時覓取伊消耗。十月輕寒生晚暮。霜華暗卷樓南樹。十二闌干堪倚處。聊一顧。亂山衰草還家路。悔別情懷多感慕。胡笳不管離心苦。猶喜清宵長數鼓。雙繡戶。夢魂盡遠還須去。律應黃鍾寒氣苦。冰生玉水雲如絮。千里鄉關空倚慕。無尺素。雙魚不食南鴻渡。把酒遣愁愁已去。風吹酒力愁還聚。卻憶獸爐追舊處。頭懶舉。爐灰剔盡痕無數。臘月年光如激浪。凍雲欲折寒根向。謝女雪詩真絕唱。無比況。長堤柳絮飛來往。便好開尊誇酒量。酒闌莫遣笙歌放。此去青春都一餉。休悵望。瑤林即日堪尋訪。為愛蓮房都一柄。雙苞雙蕊雙紅影。雨勢斷來風色定。秋水靜。仙郎綵女臨鸞鏡。妾有容華君不省。花無恩愛猶相併。花卻有情人薄倖。心耿耿。因花又染相思病。昨日採花花欲盡。隔花聞道潮來近。風獵紫荷聲又緊。低難奔。蓮莖刺惹香腮損。一縷豔痕紅隱隱。新霞點破秋蟾暈。羅袖挹殘心不穩。羞人問。歸來剩把胭脂襯。一夜越溪秋水滿。荷花開過溪南岸。貪採嫩香星眼慢。疏回眄。郎船不覺來身畔。罷採金英收玉腕。回身急打船頭轉。荷葉又濃波又淺。無方便。教人只得擡嬌面。近日門前溪水漲。郎船幾度偷相訪。船小難開紅斗帳。無計向。合歡影裡空惆悵。願妾身為紅菡萏。年年生在秋江上。重願郎為花底浪。無隔障。隨風逐雨長來往。妾解清歌並巧笑。郎多才俊兼年少。何事拋兒行遠道。無音耗。江頭又綠王孫草。昔日採花呈窈窕。玉容長笑花枝老。今日採花添懊惱。傷懷抱。玉容不及花枝好。戰勝歸來飛捷奏。傾賀酒。玉階遙獻南山壽。荷葉田田青照水。孤舟挽在花陰底。昨夜蕭蕭疏雨墜。悉不寐。朝來又覺西風起。雨擺風搖金蕊碎。合歡枝上香房翠。蓮子與人長廝類。無好意。年年苦在中心裡。學畫宮眉細細長。芙蓉出水鬥新妝。只知一笑能傾國，不信相看有斷腸。雙黃鵠，兩鴛鴦。迢迢雲水恨難忘。早知今日長相憶，不及從初莫作雙。尊前擬把歸期說，欲語春容先慘咽。人生自是有情痴，此恨不關風與月。離歌且莫翻新闋，一曲能教腸寸結。直須看盡洛陽花，始共春風容易別。樽前擬把歸期說未語春容先慘咽人生自是有情痴此恨不關風與月離歌且莫翻新闋一曲能教腸寸結直須看盡洛陽花始共春風容易別風遲日媚煙光好。綠樹依依芳意早。年華容易即凋零，春色只宜長恨少。池塘隱隱驚雷曉。柳眼未開梅萼小。尊前貪愛物華新，不道物新人漸老。春山斂黛低歌扇。暫解吳鉤登祖宴。畫樓鍾動已魂銷，何況馬嘶芳草岸。青門柳色隨人遠。望欲斷時腸已斷。洛城春色待君來，莫到落花飛似霰。尊前擬把歸期說。未語春容先慘咽。人生自是有情痴，此恨不關風與月。離歌且莫翻新闋。一曲能教腸寸結。直須看盡洛城花，始共春風容易別。洛陽正值芳菲節。穠豔清香相間發。遊絲有意苦相縈，垂柳無端爭贈別。杏花紅處青山缺。山畔行人山下歇。今宵誰肯遠相隨，惟有寂寥孤館月。殘春一夜狂風雨。斷送紅飛花落樹。人心花意待留春，春色無情容易去。高樓把酒愁獨語。借問春歸何處所。暮雲空闊不知音，惟有綠楊芳草路。常憶洛陽風景媚。煙暖風和添酒味。鶯啼宴席似留人，花出牆頭如有意。別來已隔千山翠。望斷危樓斜日墜。關心只為牡丹紅，一片春愁來夢裡。池塘水綠春微暖。記得玉真初見面。從頭歌韻響錚鏦，入破舞腰紅亂旋。玉鉤簾下香階畔。醉後不知紅日晚。當時共我賞花人，點檢如今無一半。兩翁相遇逢佳節。正值柳綿飛似雪。便須豪飲敵青春，莫對新花羞白髮。人生聚散如弦筈。老去風情尤惜別。大家金盞倒垂蓮，一任西樓低曉月。西湖南北煙波闊。風裡絲簧聲韻咽。舞餘裙帶綠雙垂，酒入香腮紅一抹。杯深不覺琉璃滑。貪看六麼花十八。明朝車馬各西東，惆悵畫橋風與月。燕鴻過後春歸去。細算浮生千萬緒。來如春夢幾多時，去似朝雲無覓處。聞琴解珮神仙侶。挽斷羅衣留不住。勸君莫作獨醒人，爛醉花間應有數。蝶飛芳草花飛路。把酒已嗟春色暮。當時枝上落殘花，今日水流何處去。樓前獨繞鳴蟬樹。憶把芳條吹暖絮。紅蓮綠芰亦芳菲，不奈金風兼玉露。別後不知君遠近。觸目淒涼多少悶。漸行漸遠漸無書，水闊魚沈何處問。夜深風竹敲秋韻。萬葉千聲皆是恨。故欹單枕夢中尋，夢又不成燈又盡。紅條約束瓊肌穩。拍碎香檀催急袞。隴頭嗚咽水聲繁，葉下間關鶯語近。美人才子傳芳信。明月清風傷別恨。未知何處有知音，常為此情留此恨。檀槽碎響金絲撥。露溼潯陽江上月。不知商婦為誰愁，一曲行人留夜發。畫堂花月新聲別。紅蕊調長彈未徹。暗將深意祝膠弦，唯願弦弦無斷絕。春蔥指甲輕攏拈。五彩垂條雙袖卷。雪香濃透紫檀槽，胡語急隨紅玉腕。當頭一曲情何限。入破錚鏦金鳳戰。百分芳酒祝長春，再拜斂容擡粉面。金花盞面紅煙透。舞急香茵隨步皺。青春才子有新詞，紅粉佳人重勸酒。也知自為傷春瘦。歸騎休交銀燭候。擬將沈醉為清歡，無奈醒來還感舊。雪雲乍變春雲簇。漸覺年華堪送目。北枝梅蕊犯寒開，南浦波紋如酒綠。芳菲次第還相續。不奈情多無處足。尊前百計得春歸，莫為傷春歌黛蹙。黃金弄色輕於粉。濯濯春條如水嫩。為緣力薄未禁風，不奈多嬌長似困。腰柔乍怯人相近。眉小未知春有恨。勸君著意惜芳菲，莫待行人攀折盡。珠簾半下香銷印。二月東風催柳信。琵琶傍畔且尋思，鸚鵡前頭休借問。驚鴻過後生離恨。紅日長時添酒困。未知心在阿誰邊，滿眼淚珠言不盡。沈沈庭院鶯吟弄。日暖煙和春氣重。綠楊嬌眼為誰回，芳草深心空自動。倚闌無語傷離鳳。一片風情無處用。尋思還有舊家心，蝴蝶時時來役夢。去時梅萼初凝粉。不覺小桃風力損。梨花最晚又凋零，何事歸期無定準。闌干倚遍重來憑。淚粉偷將紅袖印。蜘蛛喜鵲誤人多，似此無憑安足信。湖邊柳外樓高處。望斷雲山多少路。闌干倚遍使人愁，又是天涯初日暮。輕無管系狂無數。水畔花飛風裡絮。算伊渾似薄情郎，去便不來來便去。南園粉蝶能無數。度翠穿紅來複去。倡條冶葉恣留連，飄蕩輕於花上絮。朱闌夜夜風兼露。宿粉棲香無定所。多情翻卻似無情，贏得百花無限妒。江南三月春光老。月落禽啼天未曉。露和啼血染花紅，恨過千家煙樹杪。雲垂玉枕屏山小。夢欲成時驚覺了。人心應不似伊心，若解思歸歸合早。東風本是開花信。及至花時風更緊。吹開吹謝苦匆匆，春意到頭無處問。把酒臨風千萬恨。欲掃殘紅猶未忍。夜來風雨轉離披，滿眼淒涼愁不盡。陰陰樹色籠晴晝。清淡園林春過後。杏腮輕粉日催紅，池面綠羅風捲皺。佳人向晚新妝就。圓膩歌喉珠欲溜。當筵莫放酒杯遲，樂事良辰難入手。芙蓉鬥暈燕支淺。留著晚花開小宴。畫船紅日晚風清，柳色溪光晴照暖。美人爭勸梨花盞。舞困玉腰裙縷慢。莫交銀燭促歸期，已祝斜陽休更晚。豔冶風情天與措。清瘦肌膚冰雪妒。百年心事一宵同，愁聽雞聲窗外度。信阻青禽雲雨暮。海月空驚人兩處。強將離恨倚江樓，江水不能流恨去。半輻霜綃親手剪。香染青蛾和淚卷。畫時橫接媚霞長，印處雙沾愁黛淺。當時付我情何限。欲使妝痕長在眼。一回憶著一拈看，便似花前重見面。紅樓昨夜相將飲。月近珠簾花近枕。銀缸照客酒方酣，玉漏催人街已禁。晚潮去棹浮清浸。古岸平蕪蕭索甚。大都薄宦足離愁，不放雙鴛長恁恁。夜來枕上爭閒事。推倒屏山褰繡被。盡人求守不應人，走向碧紗窗下睡。直到起來由自殢。向道夜來真個醉。大家惡發大家休，畢竟到頭誰不是。西亭飲散清歌闋。花外遲遲宮漏發。塗金燭引紫騮嘶，柳曲西頭歸路別。佳辰只恐幽期闊。密贈殷勤衣上結。翠屏魂夢莫相尋，禁斷六街清夜月。酒美春濃花世界。得意人人千萬態。莫教辜負豔陽天，過了堆金何處買。已去少年無計奈。且願芳心長恁在。閒愁一點上心來，算得東風吹不解。金雀雙鬟年紀小。學畫蛾眉紅淡掃。盡人言語盡人憐，不解此情惟解笑。穩著舞衣行動俏。走向綺筵呈曲妙。劉郎大有惜花心，只恨尋花來較早。柳外輕雷池上雨，雨聲滴碎荷聲。　小樓西角斷虹明。　闌干倚處，待得月華生。　燕子飛來窺畫棟，玉鉤垂下簾旌。　涼波不動簟紋平。　水精雙枕，畔有墮釵橫。　記得金鑾同唱第春風上國繁華如今薄宦老天涯十年歧路空負曲江花聞說閬山通閬苑樓高不見君家孤城寒日等閒斜離愁難盡紅樹遠連霞池外輕雷池上雨雨聲滴碎荷聲小樓西角斷虹明闌干倚處待得月華生燕子飛來窺畫棟玉鉤垂下簾旌涼波不動簟紋平水精雙枕畔有墮釵橫荷花開後西湖好載酒來時不用旌旗前後紅幢綠蓋隨畫船撐入花深處香泛金卮煙雨微微一片笙歌醉裡歸輕舟短棹西湖好，綠水逶迤，芳草長堤。隱隱笙歌處處隨。無風水面琉璃滑，不覺船移。微動漣漪，驚起沙禽掠岸飛。群芳過後西湖好，狼藉殘紅，飛絮濛濛，垂柳闌干盡日風。笙歌散盡遊人去，始覺春空。垂下簾櫳，雙燕歸來細雨中。十年前是尊前客，月白風清，憂患凋零，老去光陰速可驚。鬢華雖改心無改，試把金觥，舊曲重聽，猶似當年醉裡聲。十年前是尊前客，月白風清。憂患凋零。老去光陰速可驚。鬢華雖改心無改，試把金觥，舊曲重聽。猶似當年醉裡聲。春深雨過西湖好百卉爭妍蝶亂蜂喧晴日催花暖欲然蘭橈畫舸悠悠去疑是神仙返照波間水闊風高揚管絃畫船載酒西湖好急管繁弦玉盞催傳穩泛平波任醉眠行雲卻在行舟下空水澄鮮俯仰流連疑是湖中別有天何人解賞西湖好佳景無時飛蓋相追貪向花間醉玉卮。誰知閒憑闌干處芳草斜暉水遠煙微一點滄洲白鷺飛清明上已西湖好滿目繁華爭道誰家綠柳朱輪走鈿車遊人日暮相將去醒醉喧譁路轉堤斜直到城頭總是花天容水色西湖好雲物俱鮮鷗鷺閒眠應慣尋常聽管絃風清月白偏宜夜一片瓊田誰羨驂鸞人在舟中便是仙殘霞夕照西湖好花塢蘋汀十頃波平野岸無人舟自橫西南月上浮雲散軒檻涼生蓮芰香清水面風來酒面醒平生為愛西湖好來擁朱輪富貴浮雲俯仰流年二十春歸來恰似遼東鶴城郭人民觸目皆新誰識當年舊主人群芳過後西湖好，狼籍殘紅。飛絮濛濛。垂柳闌干盡日風。笙歌散盡遊人去，始覺春空。垂下簾櫳。雙燕歸來細雨中。清明上巳西湖好，滿目繁華。爭道誰家。綠柳朱輪走鈿車。遊人日暮相將去，醒醉喧譁。路轉堤斜。直到城頭總是花。荷花開後西湖好，載酒來時。不用旌旗。前後紅幢綠蓋隨。畫船撐入花深處，香泛金卮。煙雨微微。一片笙歌醉裡歸。畫樓鍾動君休唱，往事無蹤。聚散匆匆。今日歡娛幾客同。去年綠鬢今年白，不覺衰容。明月清風。把酒何人憶謝公。十年一別流光速，白首相逢。莫話衰翁。但鬥尊前語笑同。勸君滿酌君須醉，盡日從容。畫鷁牽風。即去朝天沃舜聰。去年殘臘。曾折梅花相對插。人面而今。空有花開無處尋。天天不遠。把酒拈花重發願。願得和伊。偎雪眠香似舊時。年來方寸。十日幽歡千日恨。未會此情。白盡人頭可得平。區區堪比。水趁浮萍風趁水。試望瑤京。芳草隨人上古城。傷懷離抱。天若有情天亦老。此意如何。細似輕絲渺似波。扁舟岸側。楓葉荻花秋索索。細想前歡。須著人間比夢間。樓臺向曉。淡月低雲天氣好。翠幕風微。宛轉梁州入破時。香生舞袂。楚女腰肢天與細。汗粉重勻。酒後輕寒不著人。畫堂雅宴。一抹朱弦初入遍。慢拈輕籠。玉指纖纖嫩剝蔥。撥頭憁利。怨月愁花無限意。紅粉輕盈。倚暖香檀曲未成。歌檀斂袂。繚繞雕樑塵暗起。柔潤清圓。百琲明珠一線穿。櫻脣玉齒。天上仙音心下事。留往行雲。滿坐迷魂酒半醺。碧蘚迴廊，綠楊深院。偷期夜入簾猶卷。照人無奈月華明，潛身欲恨花深淺。密約如沈。前歡未便。看看擲盡金壺箭。闌干敲遍不應人，分明簾下聞裁剪。雲母屏低，流蘇帳小。矮床薄被秋將曉。乍涼天氣未寒時，平明窗外聞啼鳥。困殢榴花，香添蕙草。佳期須及朱顏好。莫言多病為多情，此身甘向情中老。候館梅殘，溪橋柳細，草薰風暖搖徵轡。離愁漸遠漸無窮，迢迢不斷如春水。寸寸柔腸，盈盈粉淚，樓高莫近危欄倚。平蕪盡處是春山，行人更在春山外。雨霽風光，春分天氣。千花百卉爭明媚。畫樑新燕一雙雙，玉籠鸚鵡愁孤睡。薜荔依牆，莓苔滿地。青樓幾處歌聲麗。驀然舊事心上來，無言斂皺眉山翠。把酒祝東風。且共從容。垂楊紫陌洛城東。總是當時攜手處，遊遍芳叢。聚散苦匆匆。此恨無窮。今年花勝去年紅。可惜明年花更好，知與誰同。花外倒金翹。飲散無憀。柔桑蔽日柳迷條。此地年時會一醉，還是春朝。今日舉輕橈。帆影飄飄。長亭回首短亭遙。過盡長亭人更遠，特地魂銷。五嶺麥秋殘。荔子初丹。絳紗囊裡水晶丸。可惜天教生處遠，不近長安。往事憶開元。妃子偏憐。一從魂散馬嵬關。只有紅塵無驛使，滿眼驪山。萬恨苦綿綿。舊約前歡。桃花溪畔柳陰間。幾度日高春垂重，繡戶深關。樓外夕陽閒。獨自憑闌。一重水隔一重山。水闊山高人不見，有淚無言。今日北池遊。漾漾輕舟。波光瀲灩柳條柔。如此春來春又去，白了人頭。好妓好歌喉。不醉難休。勸君滿滿酌金甌。縱使花時常病酒，也是風流。把酒祝東風，且共從容。垂楊紫陌洛城東。總是當時攜手處，遊遍芳叢。聚散苦匆匆，此恨無窮。今年花勝去年紅。可惜明年花更好，知與誰同？今日北池遊漾漾輕舟波光瀲灩柳條柔如此春來又春去白了人頭好妓好歌喉不醉難休勸君滿滿酌金甌縱使花時常病酒也是風流爐香晝永龍煙白。風動金鸞額。畫屏細展小山川。睡容初起枕痕圓。墜花鈿。樓高不及煙霄半。望盡相思眼。豔陽剛愛挫愁天。故生芳草碧雲連。怨王孫。去年元夜時，花市燈如晝。月到柳梢頭，人約黃昏後。今年元夜時，月與燈依舊。不見去年人，淚滿春衫袖。含羞整翠鬟，得意頻相顧。雁柱十三絃，一一春鶯語。嬌雲容易飛，夢斷知何處。深院鎖黃昏，陣陣芭蕉雨。小庭春老。碧砌紅萱草。長憶小闌閒共繞。攜手綠叢含笑。別來音信全乖。舊期前事堪猜。門掩日斜人靜，落花愁點青苔。月波清霽，煙容明淡，靈漢舊期還至。鵲迎橋路接天津，映夾岸、星榆點綴。雲屏未卷，仙雞催曉，腸斷去年情味。多應天意不教長，恁恐把、歡娛容易。把酒花前欲問他。對花何吝醉顏酡。春到幾人能爛賞。何況。無情風雨等閒多。豔樹香叢都幾許。朝暮。惜紅愁粉奈情何。好是金船浮玉浪。相向。十分深送一聲歌。把酒花前欲問伊。忍嫌金盞負春時。紅顏不能旬日看。宜算。須知開謝只相隨。蝶去蝶來猶解戀。難見。回頭還是度年期。莫候飲闌花已盡。方信。無人堪與補殘枝。把酒花前欲問公。對花何事訴金鐘。為問去年春甚處。虛度。鶯聲撩亂一場空。今歲春來須愛惜。難得。須知花面不長紅。待得酒醒君不見。千片。不隨流水即隨風。把酒花前欲問君。世間何計可留春。縱使青春留得住。虛語。無情花對有情人。任是好花須落去。自古。紅顏能得幾時新。暗想浮生何時好。唯有。清歌一曲倒金尊。過盡韶華不可添。小樓紅日下層檐。春睡覺來情緒惡。寂寞。楊花繚亂拂珠簾。早是閒愁依舊在。無奈。那堪更被宿酲兼。把酒送春惆悵甚。長恁。年年三月病厭厭。對酒追歡莫負春。春光歸去可饒人。昨日紅芳今綠樹。已暮。殘花飛絮兩紛紛。粉面麗姝歌窈窕。清妙。尊前信任醉醺醺。不是狂心貪燕樂。自覺。年來白髮滿頭新。鳳髻金泥帶，龍紋玉掌梳。走來窗下笑相扶。愛道畫眉深淺、入時無。弄筆偎人久，描花試手初。等閒妨了繡功夫。笑問雙鴛鴦字、怎生書。歌時眉黛舞時腰。無處不妖饒。初剪菊、欲登高。天氣怯鮫綃。紫絲障，綠楊橋。路迢迢。酒闌歌罷，一度歸時，一度魂消。離懷酒病兩忡忡。欹枕夢無蹤。可憐有人今夜，膽小怯房空。楊柳綠，杏梢紅。負春風。迢迢別恨，脈脈歸心，付與徵鴻。清晨簾幕卷輕霜，呵手試梅妝。都緣自有離恨，故畫作，遠山長。思往事，惜流芳。易成傷。擬歌先斂，欲消還顰，最斷人腸。清晨簾幕卷輕霜。呵手試梅妝。都緣自有離恨，故畫作遠山長。思往事，惜流芳。易成傷。擬歌先斂，欲笑還顰，最斷人腸。一年春事都來幾。早過了、三之二。綠暗紅嫣渾可事。綠楊庭院，暖風簾幕，有個人憔悴。買花載酒長安市。又爭似家山見桃李。不枉東風吹客淚，相思難表，夢魂無據，惟有歸來是。平山闌檻倚晴空。山色有無中。手種堂前垂柳，別來幾度春風。文章太守，揮毫萬字，一飲千鍾。行樂直須年少，尊前看取衰翁。翠密紅繁。水國涼生未是寒。雨打荷花珠不定，輕翻。冷潑鴛鴦錦翅斑。盡日憑闌。弄蕊拈花仔細看。偷得嫋蹄新鑄樣，無端。藏在紅房豔粉間。雨後斜陽。細細風來細細香。風定波平花映水，休藏。照出輕盈半面妝。路隔秋江。蓮子深深隱翠房。意在蓮心無問處，難忘。淚裛紅腮不記行。淺淺畫雙眉。取次梳妝也便宜。灑著胭脂紅撲面，須知。更有何人得似伊。寶帳燭殘時。好個溫柔模樣兒。月裡仙郎清似玉，相期。些子精神更與誰。好個人人，深點脣兒淡抹腮。花下相逢、忙走怕人猜。遺下弓弓小繡鞋。剗襪重來。半嚲烏雲金鳳釵。行笑行行連抱得，相挨。一向嬌痴不下懷。濃香搓粉細腰肢。青螺深畫眉。玉釵撩亂挽人衣。嬌多長睡遲。繡簾角，月痕低。仙郎東路歸。淚紅滿面溼胭脂。蘭房怨別離。去年今日落花時。依前又見伊。淡勻雙臉淺勻眉。青衫透玉肌。才會面，便相思。相思無盡期。這回相見好相知。相知已是遲。玉肌花臉柳腰肢。紅妝淺黛眉。翠鬟斜嚲語聲低。嬌羞雲雨時。伊憐我，我憐伊。心兒與眼兒。繡屏深處說深期。幽情誰得知。雪霜林際見依稀。清香已暗期。前村已遍倚南枝。群花猶未知。情似舊，賞休遲。看看隴上吹。便從今日賞芳菲。韶華取次歸。劉郎何日是來時。無心雲勝伊。行雲猶解傍山飛。郎行去不歸。強勻畫，又芳菲。春深輕薄衣。花無語伴相思。陰陰月上時。落花浮水樹臨池。年前心眼期。見來無事去還思。而今花又飛。淺螺黛，淡燕脂。閒妝取次宜。隔簾風雨閉門時。此情風月知。蘋滿溪柳繞堤相送行人溪水西回時隴月低煙霏霏風悽悽重倚朱門聽馬嘶寒鷗相對飛花似伊柳似伊花柳青春人別離低頭雙淚垂長江東長江西兩岸鴛鴦兩處飛相逢知幾時深花枝。淺花枝。深淺花枝相併時。花枝難似伊。玉如肌。柳如眉。愛著鵝黃金縷衣。啼妝更為誰。極得醉中眠，迤邐翻成病。莫是前生負你來，今世裡、教孤冷。言約全無定。是誰先薄倖。不慣孤眠慣成雙，奈奴子、心腸硬。百囀千聲隨意移，山花紅紫樹高低。始知鎖向金籠聽，不及林間自在啼。新正初破，三五銀蟾滿。纖手染香羅，剪紅蓮、滿城開遍。樓臺上下，歌管咽春風，駕香輪，停寶馬，只待金烏晚。帝城今夜，羅綺誰為伴。應卜紫姑神，問歸期、相思望斷。天涯情緒，對酒且開顏，春宵短。春寒淺。莫待金盃暖。江南柳，花柳兩個柔。花片落時黏酒盞，柳條低處拂人頭。各自是風流。江南月，如鏡復如鉤。似鏡不侵紅粉面，似鉤不掛畫簾頭。長是照離愁。江南蝶，斜日一雙雙。身似何郎全傅粉，心如韓壽愛偷香。天賦與輕狂。微雨後，薄翅膩煙光。才伴遊蜂來小院，又隨飛絮過東牆。長是為花忙。吾生本寒儒，老尚把書卷。眼力雖已疲，心意殊未倦。正經首唐虞，偽說起秦漢。篇章異句讀，解詁及箋傳。是非自相攻，去取在勇斷。初如兩軍交，乘勝方酣戰。當其旗鼓催，不覺人馬汗。至哉天下樂，終日在几案。念昔始從師，力學希仕宦。豈敢取聲名，惟期脫貧賤。忘食日已晡，燃薪夜侵旦。謂言得志後，便可焚筆硯。少償辛苦時，惟事寢與飯。歲月不我留，一生今過半。中間嘗忝竊，內外職文翰。官榮日清近，廩給亦豐羨。人情慎所習，酖毒比安宴。漸追時俗流，稍稍學營辦。杯盤窮水陵，賓客羅俊彥。自從中年來，人事攻百箭。非惟職有憂，亦自老可嘆。形駭苦衰病，心志亦退懦。前時可喜事，閉眼不欲見。惟尋舊讀書，簡編多朽斷。古人重溫故，官事幸有間。乃知讀書勤，其樂固無限。少而幹祿利，老用忘憂患。又知物貴久，至寶見百鏈。紛華暫時好，俯仰浮雲散。淡泊味愈長，始終殊不變。何時乞殘骸，萬一免罪譴。買書載舟歸，築室潁水岸。平生頗論述，銓次加點竄。庶幾垂後世，不默死芻豢。信哉蠹書魚，韓子語非訕。去年秋晚此園中。攜手玩芳叢。拈花嗅蕊，惱煙撩霧，拼醉倚西風。今年重對芳叢處，追往事、又成空。敲遍闌干，向人無語，惆悵滿枝紅。肉紅圓樣淺心黃。枝上巧如裝。雨輕煙重，無聊天氣，啼破曉來妝。寒輕貼體風頭冷，忍拋棄、向秋光。不會深心，為誰惆悵，回面恨斜陽。玉壺冰瑩獸爐灰。人起繡簾開。春從一夜，六花開盡，不待剪刀催。洛陽城闕中天起，高下遍樓臺。絮亂風輕，拂鞍沾袖，歸路似章街。綠雲雙嚲插金翹。年紀正妖饒。漢妃束素，小蠻垂柳，都佔洛城腰。錦屏春過衣初減，香雪暖凝消。試問當筵眼波恨，滴滴為誰嬌。闌干十二獨憑春。晴碧遠連雲。千里萬里，二月三月，行色苦愁人。謝家池上，江淹浦畔，吟魄與離魂。那堪疏雨滴黃昏。更特地，憶王孫。闌干十二獨憑春。晴碧遠連雲。千里萬里，二月三月，行色苦愁人。謝家池上，江淹浦畔，吟魄與離魂。那堪疏雨滴黃昏。更特地、憶王孫。寶幄華燈相見夜，妝臉小桃紅。斗帳香檀翡翠籠。攜手恨匆匆。金泥雙結同心帶，留與記情濃。卻望行雲十二峰。腸斷月斜鍾。別後不知君遠近。觸目淒涼多少悶。漸行漸遠漸無書，水闊魚沉何處問。夜深風竹敲秋韻。萬葉千聲皆是恨。故欹單枕夢中尋，夢又不成燈又燼。別後不知君遠近，觸目淒涼多少悶！漸行漸遠漸無書，水闊魚沉何處問？夜深風竹敲秋韻，萬葉千聲皆是恨。故欹單枕夢中尋，夢又不成燈又燼。春風疑不到天涯，二月山城未見花。殘雪壓枝猶有桔，凍雷驚筍欲抽芽。夜聞歸雁生鄉思，病入新年感物華。曾是洛陽花下客，野芳雖晚不須嗟。羅衫滿袖，盡是憶伊淚。殘妝粉，餘香被。手把金尊酒，未飲先如醉。但向道，厭厭成病皆因你。離思迢迢遠，一似長江水。去不斷，來無際。紅箋著意寫，不盡相思意。為個甚，相思只在心兒裡。畫堂人靜，翡翠簾前月。鸞帷鳳枕虛鋪設。風流難管束，一去音書歇。到而今，高梧冷落西風切。未語先垂淚，滴盡相思血。魂欲斷，情難絕。都來些子事，更與何人說。為個甚，心頭見底多離別。楚王臺上一神仙，　眼色相看意已傳。　見了又休還似夢，坐來雖近遠如天。　隴禽有恨猶能說，江月無情也解圓。　更被春風送惆悵，落花飛絮雨翩翩。　見羞容斂翠，嫩臉勻紅，素腰嫋娜。紅藥闌邊，惱不教伊過。半掩嬌羞，語聲低顫，問道有人知麼。強整羅裙，偷回波眼，佯行佯坐。更問假如，事還成後，亂了雲鬟，被娘猜破。我且歸家，你而今休呵。更為娘行，有些針線，誚未曾收囉。卻待更闌，庭花影下，重來則個。十五六，脫羅裳，長恁黛眉蹙。紅玉暖，入人懷，春困熟。展香裀，帳前明畫燭。眼波長，斜浸鬢雲綠。看不足。苦殘宵、更漏促。夭非華豔輕非霧。來夜半、天明去。來如春夢不多時，去似朝雲何處。乳雞酒燕，落星沈月，紞紞城頭鼓。參差漸辨西池樹。朱閣斜欹戶。綠苔深徑少人行，苔上屐痕無數。遺香餘粉，剩衾閒枕，天把多情賦。夜涼吹笛千山月，路暗迷人百種花。棋罷不知人換世，酒闌無奈客思家。憶昔西都歡縱。自別後、有誰能共。伊川山水洛川花，細尋思、舊遊如夢。今日相逢情愈重。愁聞唱、畫樓鍾動。白髮天涯逢此景，倒金尊、殢誰相送。滿眼東風飛絮。催行色、短亭春暮。落花流水草連雲，看看是、斷腸南浦。檀板未終人去去。扁舟在、綠楊深處。手把金尊難為別，更那聽、亂鶯疏雨。閒把鴛衾橫枕。損眉尖、淚痕紅沁。花時良夜不歸來，忍頻聽、漏移清禁。一餉無言都未寢。憶當初、是誰先恁。及至如今，教人成病，風流萬般徒甚。輕捧香腮低枕。眼波媚、向人相浸。佯嬌佯醉索如今，這風情、怎教人禁。卻與和衣推未寢。低聲地、告人休恁。月夕花朝，不成虛過，芳年嫁君徒甚。梅梢弄粉香猶嫩。欲寄江南春信。別後寸腸縈損。說與伊爭穩。小爐獨守寒灰燼。忍淚低頭畫盡。眉上萬重新恨。竟日無人問。鶯愁燕苦春歸去。寂寂花飄紅雨。碧草綠楊歧路。況是長亭暮。少年行客情難訴。泣對東風無語。目斷兩三煙樹。翠隔江淹浦。碧紗影弄東風曉。一夜海棠開了。枝上數聲啼鳥。妝點愁多少。妒雲恨雨腰支嫋。眉黛不忺重掃。薄倖不來春老。羞帶宜男草。千古都門行路。能使離歌聲苦。送盡行人，花殘春晚，又到君東去。醉藉落花吹暖絮。多少曲堤芳樹。且攜手留連，良辰美景，留作相思處。卷繡簾、梧桐秋院落，一霎雨添新綠。對小池閒立殘妝淺，向晚水紋如縠。凝遠目。恨人去寂寂，鳳枕孤難宿。倚闌不足。看燕拂風檐，蝶翻露草，兩兩長相逐。雙眉促。可惜年華婉娩，西風初弄庭菊。況伊家年少，多情未已難拘束。那堪更趁涼景，追尋甚處垂楊曲。佳期過盡，但不說歸來，多應忘了，雲屏去時祝。風擺紅藤卷繡簾。寶鑑慵拈。日高梳洗幾時忺。金盆水、弄纖纖。髻雲謾嚲殘花淡，和嬌媚、瘦巖巖。離情更被宿酲兼。空惹得、病厭厭。屏裡金爐帳外燈。掩春睡騰騰。綠雲堆枕亂鬅鬙。猶依約、那回曾。人生少有，相憐到老，寧不被天憎。而今前事總無憑。空贏得、瘦稜稜。昆夷道遠不復通，世傳切玉誰能窮。寶刀近出日本國，越賈得之滄海東。魚皮裝貼香木鞘，黃白閒雜鍮與銅。百金傳入好事手，佩服可以禳妖凶。傳聞其國居大島，土壤沃饒風俗好。其先徐福詐秦民，採藥淹留◇童老。百工五種與之居，至今器玩皆精巧。前朝貢獻屢往來，士人往往工詞藻。徐福行時書未焚，逸書百篇今尚存。令嚴不許傳中國，舉世無人識古文。先王大典藏夷貊，蒼波浩蕩無通津。令人感激坐流涕，鏽澀短刀何足雲。綠樹交加山鳥啼，晴風盪漾落花飛。鳥歌花舞太守醉，明日酒醒春已歸。春雲淡淡日輝輝，草惹行襟絮拂衣。行到亭西逢太守，籃輿酩酊插花歸。紅樹青山日欲斜，長郊草色綠無涯。遊人不管春將老，來往亭前踏落花。新陽力微初破萼，客陰用壯猶相薄。朝寒稜稜風莫犯，莫雪緌緌止還作。驅馳風雲初慘淡，炫晃山川漸開廓。光芒可愛初日照，潤澤終為和氣爍。美人高堂晨起驚，幽士虛窗靜聞落。酒壚成徑集缾罌，獵騎尋蹤得狐貉。龍蛇掃處斷復續，猊虎團成呀且攫。共貪終歲飽麰麥，豈恤空林飢鳥雀。沙墀朝賀迷象笏，桑野行歌沒荒屩。乃知一雪萬人喜，顧我不飲胡為樂。坐看天地絕氛埃，使我胸襟如洗瀹。脫遺前言笑塵雜，搜尋永珍窺冥漠。潁雖陋邦文士眾，巨筆人人把矛槊。自非我為發其端，凍口何由開一噱。節物豈不好，秋懷何黯然！西風酒旗市，細雨菊花天。感事悲雙鬢，包羞食萬錢。鹿車何日駕，歸去潁東田。小桃風撼香紅碎。滿簾籠花氣。看花何事卻成愁，悄不會、春風意。窗在梧桐葉底。更黃昏雨細。枕前前事上心來，獨自個、怎生睡。天高月影浸長江，江闊風微水面涼。天水相連為一色，更無纖靄隔清光。漸素景。金風勁。早是淒涼孤冷。那堪聞、蛩吟穿金井。喚愁緒難整。懊惱人人薄倖。負雲期雨信。終日望伊來，無憑準。悶損我、也不定。冷雨漲焦陂，人去陂寂寞。惟有霜前花，鮮鮮對高閣。臥聞岳陽城裡鍾，系舟岳陽城下樹。正見空江明月來，雲水蒼茫失江路。夜深江月弄清輝，水上人歌月下歸；一闋聲長聽不盡，輕舟短楫去如飛。平山欄檻倚晴空，山色有無中。手種堂前垂柳，別來幾度春風？文章太守，揮毫萬字，一飲千鍾。行樂直須年少，尊前看取衰翁。大雨雖霶霈，臨轍分晴陰。小雨散浸淫，為潤廣且深。浸淫苟不止，利澤何窮已。無言雨大小，小雨農尤喜。宿麥已登實，新禾未抽秧。及時一日雨，終歲飽豐穰。夜響流◇霂，晨暉霽蒼涼。川原淨如洗，草木自生光。童稚喜瓜芋，耕夫望陂塘。誰雲田家苦，此樂殊未央。文出昇平世，禾生大有年。四克今日月，六合古山川。反樸次三五，古文丁一千。王功因各定，大作不相沿。主化佈於下，人心孚自天。上方求士切，公亦立仁先。才行苟並至，位名尤兩全。末由弓冶手，安比父兄肩。幸及布衣仕，宜希守令先。尺刀元並用，丹白具同研。去吏多甘老，休兵坐力田。干戈包已久，永卜本支延。人言清禁紫薇郎，草詔紫薇花影傍。山木不知官況味，也隨紅日上東郎。樓前亂草，是離人方寸。倚遍闌干意無盡。羅巾掩，宿粉殘眉、香未減，人與天涯共遠。香閨知人否，長是厭厭，擬寫相思寄歸信。未寫了，淚成行、早滿香箋。相思字、一時滴損。便直饒、伊家總無情，也拚了一生，為伊成病。情知須病，奈自家先肯。天甚教伊恁端正。憶年時、蘭棹獨倚春風，相憐處、月影花相映。別來憑誰訴，空寄香箋，擬問前歡甚時更。後約與新期，易失難尋，空腸斷、損風流心性。除只把、芳尊強開顏，奈酒到愁腸，醉了還醒。綠桑高下映平川，賽罷田神笑語喧。林外鳴鳩春雨歇，屋頭初日杏花繁。紅杏牆頭樹。紫萼香心初吐。新年花發舊時枝，徘徊千繞，獨共東風語。陽臺一夢如雲雨。為問今何處。離情別恨多少，條條結向垂楊縷。此事難分付。初心本誰先許。竊香解佩兩沈沈，知他而今，記得當初否。誰教薄倖輕相誤。不通道、相思苦。如今卻恁空追悔，元來也會憶人去。梅謝粉柳拖金香滿舊園林養花天氣半晴陰花好卻愁深花無數愁無數花好卻愁春去戴花持酒祝東風千萬莫匆匆銅荷融燭淚，金獸齧扉環。蘭堂春夜疑，惜更殘。落花風雨，向曉作輕寒。金龜朝早，香衾餘暖，殢嬌由自慵眠。小鬟無事須來喚，呵破點脣檀。回身還、卻背屏山。春禽飛下，簾外日三竿。起來雲鬢亂，不妝紅粉，下階且上鞦韆。薄紗衫子初腰匝。步輕輕、小羅靸。人前愛把眼兒札。香汗透、胭脂蠟。良夜永、幽期歡則洽。約重會、玉纖頻插。執手臨歸，猶且更待留時霎。禁城車馬夜喧喧，閒繞危欄去復還。遙望觚稜煙靄外，似聞天樂夢魂間。豈無◇酒當佳節，況有朋歡慰病顏。待得歸得花在否，春禽檐際已關關。佳翫能令百事忘，豈惟閒伴倒餘缸。珍奇來自海千里，皎潔明如璧一雙。日暖朝籠青石砌，春寒夜宿碧紗窗。蠻煙瘴霧雖生處，何必區區憶陋邦。花光濃爛柳輕明，酌酒花前送我行。我亦且如常日醉，莫教弦管作離聲。今朝祖宴。可憐明夜孤燈館。酒醒明月空床滿。翠被重重，不似香肌暖。愁腸恰似沈香篆。千回萬轉縈還斷。夢中若得相尋見。卻願春宵，一夜如年遠。西江水清江石老，石上生茶如鳳爪。窮臘不寒春氣早，雙井芽生先百草。白毛囊以紅碧紗，十斤茶養一兩芽。長安富貴五侯家，一啜猶須三月誇。寶雲日注非不精，爭新棄舊世人情。豈知君子有常德，至寶不隨時變易。君不見建溪龍鳳團，不改舊時香味色。尊前一把橫波溜。彼此心兒有。曲屏深幌解香羅，花燈微透。偎人慾語眉先皺。紅玉困春酒。為問鴛衾這回後。幾時重又。窮山候至陽氣生，百物如與時節爭。官居荒涼草樹密，撩亂紅紫開繁英。花深葉暗耀朝日，日暖眾鳥皆嚶鳴。鳥言我豈解爾意，綿蠻但愛聲可聽。南窗睡多春正美，百舌未曉催天明。黃鸝顏色已可愛，舌端啞吒如嬌嬰。竹林靜啼青竹筍，深處不見惟聞聲。陂田遶郭白水滿，戴勝谷谷催春耕。誰謂鳴鳩拙無用，雄雌各自知陰晴。雨聲蕭蕭泥滑滑，草深苔綠無人行。獨有花上提葫蘆，勸我沽酒花前傾。其餘百種各嘲哳，異鄉殊俗難知名。我遭讒口身落此，每聞巧舌宜可憎。春到山城苦寂寞，把盞常恨無娉婷。花開鳥語輒自醉，醉與花鳥為交朋。花能嫣然顧我笑，鳥勸我飲非無情。身閒酒美惜光景，惟恐鳥散花飄零。可笑靈均楚澤畔，離騷憔悴愁獨醒。提葫蘆，提葫蘆，不用沽美酒。宮壺日賜新撥醅，老病足以扶衰朽。百舌子，百舌子，莫道泥滑滑。宮花正好愁雨來，暖日方催花亂髮。苑樹千重綠暗春，珍禽彩羽自成群。花開祗慣迎黃屋，鳥語初驚見外人。千聲百囀忽飛去，枝上自落紅紛紛。畫簾陰陰隔宮燭，禁渥杳杳深千門。可憐枕上五更聽，不似滁州山裡聞。吾見陶靖節，愛酒又愛閒。二者人所欲，不問愚與賢。柰何古今人，遂此樂尤難。飲酒或時有，得閒何鮮焉。浮屠老子流，營營盈市廛。二物尚如比，仕宦不待言。官高責愈重，祿厚足憂患。暫息不可得，況欲閒長年。少壯務貪得，銳意力爭前。老來難勉強，思此但長嘆。決計不宜晚，歸耕潁尾田。曉色初透東窗，醉魂方覺。戀戀繡衾半擁，動萬感脈脈，春思無託。追想少年，何處青樓貪歡樂。當媚景，恨月愁花，算伊全妄鳳幃約。空淚滴、真珠暗落。又被誰、連宵留著。不曉高天甚意，既付與風流，卻恁情薄。細把身心自解，只與猛拚卻。又及生、見來了，怎生教人惡。胡人以鞍馬為家，射獵為俗。泉甘草美無常處，鳥驚獸駭爭馳逐。誰將漢女嫁胡兒，風沙無情貌如玉。身行不遇中國人，馬上自作思歸曲。推手為琵卻手琶，胡人共聽亦諮嗟。玉顏流落死天涯，琵琶卻傳來漢家。漢宮爭按新聲譜，遺恨已深聲更苦。纖纖女手生洞房，學得琵琶不下堂。不識黃雲出塞路，豈知此聲能斷腸。種處雪消春始動，開時霜落鴈初過。誰栽金菊叢相近，織出新番蜀錦窠。一曲尊前開畫扇。暫近還遙，不語仍低面。直至情多緣少見。千金不直雙回眄。苦恨行雲容易散。過盡佳期，爭向年芳晚。百種尋思千萬遍。愁腸不似情難斷。漢宮有佳人，天子初未識，一朝隨漢使，遠嫁單于國。絕色天下無，一失難再得，雖能殺畫工，於事竟何益？耳目所及尚如此，萬里安能制夷狄！漢計誠已拙，女色難自誇。明妃去時淚，灑向枝上花；狂風日暮起，飄泊落誰家。紅顏勝人多薄命，莫怨春風當自嗟。世路風波險，十年一別須臾。人生聚散長如此，相見且歡娛。好酒能消光景，春風不染髭鬚。為公一醉花前倒，紅袖莫來扶。珠簾卷，暮雲愁。垂楊暗鎖青樓。煙雨濛濛如畫，輕風吹旋收。香斷錦屏新別，人閒玉簟初秋。多少舊歡新恨，書杳杳、夢悠悠。相別重相遇。恬如一夢須臾。尊前今日歡娛事，放盞旋成虛。莫惜斗量珠玉，隨他雪白髭鬚。人間長久身難得，鬥在不如吾。欲借江梅薦飲。望隴驛、音息沈沈。住在柳州東，彼此相思，夢迴雲去難尋。歸燕來時花期浸。淡月墜、將曉還陰。爭奈多情易感，風信無憑，如何消遣初心。獨自上孤舟，倚危檣目斷。難成暮雨，更朝雲散。涼勁殘葉亂。新月照、澄波淺。今夜裡，厭厭離緒難銷遣。強來就枕，燈殘漏水，合相思眼。分明夢見如花面。依前是、舊庭院。新月照，羅幕掛，珠簾卷。漸向曉，脈然睡覺如天遠。齒牙零落鬢毛◇，潁水多年已結廬。解組便為閒處士，新花莫笑病尚書。青衫仕至千鍾祿，白首歸乘一鹿車。況有西鄰隱君子，輕蓑短笠伴春鋤。小合回殘夢，開簾轉曉暉。霞寒風不定，花落鳥驚飛。病渴偏思柘，朝寒怯減衣。沈錢將謝雪，持底送春歸。逗曉風聲惡，褰簾雪勢斜。應憐未歸客，故勒欲開花。病思寒添睡，春愁夢在家。誰能慰寂寞，惟有酒如霞。試筆消長日，耽書遣百憂。餘生得如此，萬事復何求。黃犬可為戒，白雲當自由。無將一抔土，欲塞九河流。古城南出十里間，鳴渠夾路何潺潺。行人望祠下馬謁，退即祠下窺水源。地靈草木得餘潤，鬱郁古柏含蒼煙。並兒自古事豪俠，戰爭五代幾百年。天開地闢真主出，猶須再駕方凱旋。頑民盡遷高壘削，秋草自綠埋空垣。並人昔遊晉水上，清鏡照耀涵朱顏。晉水今入幷州裡，稻花漠漠澆平田。廢興髣髴無舊老，氣象寂寞餘山川。惟存祖宗聖功業，干戈象舞被管絃。我來覽登為嘆息，暫照白髮臨清泉。鳥啼人去廟門闔，還有山月來娟娟。攀籠毛羽日低摧，野水長鬆眼暫開。萬里松風天外意，日斜閒啄岸邊苔。雨闊堤長走畫轅，絮兼梨雪墮春煙。東風苑外千絲老，猶伴吳蠶盡日眠。綠樹低昂不自持，河橋風雨弄春絲。殘黃淺約眉雙歛，欲舞先誇手小垂。快馬折鞭催遠道，落梅橫笛共餘悲。長亭送客兼迎雨，費盡春條贈別離。故園三徑久成荒，賢路胡為此坐妨。病骨瘦便花蕊暖，煩心渴喜鳳團香。號弓但灑孤臣血，憂國空餘兩鬢霜。何日君恩憫衰朽，許從初服返耕桑。縷金裙窣輕紗，透紅瑩玉真堪愛。多情更把，眼兒斜盼，眉兒斂黛。舞態歌闌，困偎香臉，酒紅微帶。便直饒、更有丹青妙手，應難寫、天然態。長恐有時不見，每饒伊、百般嬌騃。眼穿腸斷，如今千種，思量無奈。花謝春歸，夢迴雲散，欲尋難再。暗消魂，但覺鴛衾鳳枕，有餘香在。水軒檐幕透薰風。銀塘外、柳煙濃。方床遍展魚鱗簟，碧紗籠。小墀面、對芙蓉。玉人共處霜鴛枕，和嬌困、睡朦朧。起來意懶含羞態，汗香融。系裙腰，映酥胸。多病淹歹歲，初寒悄獨吟。雲容乍濃淡，秋色半晴陰。籬菊催佳節，山泉響夜琴。自能知此樂，何必戀腰金。激石灘聲如戰鼓，翻天浪色似銀山。灘驚浪打風兼雨，獨立亭亭意愈閒。風格孤高塵外物，性情閒暇水邊身。盡日獨行溪淺處，青苔白石見纖鱗。增之太長，減之太短，出群風格。施朱太赤，施粉太白，傾城顏色。慧多多，嬌的的。天付與、教誰憐惜。除非我、偎著抱著，更有何人消得。人生最苦，少年不得，鴛幃相守。西風時節，那堪話別，雙蛾頻皺。暗消魂，重回首。奈心兒裡、彼此皆有。後時我、兩個相見，管取一雙清瘦。嗟我識君晚，君時猶壯夫。信哉天下奇，落落不可拘。軒昂懼驚俗，自隱酒之徒。一飲不計鬥，傾河竭昆墟。作詩幾百篇，錦組聯瓊琚。時時出險語，意外研精麤。窮奇變雲煙，搜怪蟠蛟魚。詩成多自寫，筆法顏與虞。旋棄不復惜，所存今幾餘。往往落人間，藏之比明珠。又好題屋壁，虹蜺隨卷舒。遺蹤處處在，餘墨潤不枯。朐山頃歲朏，我亦斥江湖。乖離四五載，人事忽焉殊。歸來見京師，心老貌已癯。但驚何其衰，豈意今也無。才高不少下，闊若與世踈。驊騮當少時，其志萬里塗。一旦老伏櫪，猶思玉山芻。天兵宿西北，狂兒尚稽誅。而令壯士死，痛惜無賢愚。歸魂渦上田，露草荒春蕪。一寸相思無著處。甚夜長難度。燈花前、幾轉寒更，桐葉上、數聲秋雨。真個此心終難負。況少年情緒。已交共、春繭纏綿，終不學、鈿箏移柱。來時沙磧已沙霜，飛過江南木葉黃。水闊天低雲暗澹，朔風吹起自成行。青春何處風光好，帝裡偏愛元夕。萬重繒彩，構一屏峰嶺，半空金碧。寶檠銀釭，耀絳幕、龍虎騰擲。沙堤遠，雕輪繡轂，爭走五王宅。雍容熙熙晝，會樂府神姬，海洞仙客。拽香搖翠，稱執手行歌，錦街天陌。月淡寒輕，漸向曉、漏聲寂寂。當年少，狂心未已，不醉怎歸得。鶯啼綠樹聲早。檻外殘紅未掃。露點真珠遍芳草。正簾幃清曉。鞦韆宅院悄悄。又是清明過了。燕蝶輕狂，柳絲撩亂，春心多少。紅豔幾枝輕嫋。新被東風開了。倚煙啼露為誰嬌，故惹蝶憐蜂惱。多情遊賞處，留戀向、綠叢千繞。酒闌歡罷不成歸，腸斷月斜春老。戀眼噥心終未改。向意間長在。都緣為、顏色殊常，見餘花、盡無心愛。都為是風流セ。至他人、強來廝壞。從今後、若得相逢，繡帳裡、痛惜嬌態。閶闔初開瑞霧中，丹霞曉日上蒼龍。鳴鞭響徹廊千步，佩玉聲趨戟百重。雪後朝寒猶凜冽，柳梢春意已丰茸。少年自結芳菲侶，老病惟添睡思濃。三月十三寒食日，春色遍天涯。越溪閬苑繁華地，傍禁垣、珠翠煙霞。紅粉牆頭，鞦韆影裡，臨水人家。歸來晚駐香車。銀箭透窗紗。有時三點兩點雨霽，朱門柳細風斜。沈麝不燒金鴨冷，籠月照梨花。為伊家，終日悶。受盡恓惶誰問。不知不覺上心頭，悄一霎身心，頓也沒處頓。惱愁腸，成寸寸。已恁莫把人縈損。奈每每人前道著伊，空把相思淚眼和衣搵。翠樹芳條颭。的的裙腰初染。佳人攜手弄芳菲，綠陰紅影，共展雙紋簟。插花照影窺鸞鑑。只恐芳容減。不堪零落春晚，青苔雨後深紅點。一去門閒掩。重來卻尋朱檻。離離秋實弄輕霜，嬌紅脈脈，似見胭脂臉。人非事往眉空斂。誰把佳期賺。芳心只願長依舊，春風更放明年豔。西湖春色歸，春水綠於染。群芳爛不收，東風落如糝。參軍春思亂如雲，白髮題詩愁送春；遙知湖上一樽酒，能憶天涯萬里人。萬里思春尚有情，忽逢春至客心驚；雪消門外千山綠，花發江邊二月晴。少年把酒逢春色，今日逢春頭已白。異鄉物態與人殊，惟有東風舊相識。五嶽嵩當天地中，聞伊仍在最高峰。山藏六月陰崖雪，潭養千年蛻骨龍。物外自應多至樂，人間何事忽相逢。飲罷飄然不辭決，孤雲飛去杳無蹤。洛陽地脈花最宜，牡丹尤為天下奇。我昔所記數十種，於今十年半忘之。開圖若見故人面，其間數種昔未窺。客言近歲花特異，往往變出呈新枝。洛人驚誇立名字，買種不復論家貲。比新較舊難優劣，爭先擅價各一時。當時絕品可數者，魏紅窈窕姚黃妃。壽安細葉開尚少，硃砂玉版人未知。傳聞千葉昔未有，只從左紫名初驅。四十年間花百變，最花最好潛溪緋。今花雖新我未識，未信與舊誰妍媸。當時所見已雲絕，豈有更好此可疑。古稱天下無正色，但恐世好隨時移。鞓紅鶴翎豈不美，斂色如避新來姬。何況遠說蘇與賀，有類異世誇嬙施。造化無情宜一概，偏此著意何其私。又疑人心愈巧偽，天欲鬥巧窮精微。不然元化樸散久，豈特近歲尤澆漓。爭新鬥麗若不已，更後百載知何為。但應新花日愈好，惟有我老年年衰。紅紗未曉黃鸝語。蕙爐銷蘭炷。錦屏羅幕護春寒，昨夜三更雨。繡簾閒倚吹輕絮。斂眉山無緒。看花拭淚向歸鴻，問來處、逢郎否。竹樹日已滋，軒窗漸幽興。人間與世遠，鳥語知境靜。春光靄欲布，山色寒尚映。獨收萬籟心，於此一枰競。天冥冥，雲濛濛，白兔搗藥姮娥宮。玉關金鎖夜不閉，竄入滌山千萬重。滁泉清甘瀉大壑，滁草軟翠搖輕風。渴飲泉，困棲草，滁人遇之豐山道。網羅百計偶得之，千里持為翰林寶。翰林酬酢委金璧，珠箔花籠玉為食。朝隨孔翠伴，暮綴鸞皇翼。主人邀客醉籠下，京洛風埃不沾席。群詩名貌極豪縱，爾兔有意果誰識。天資潔白已為累，物性拘囚盡無益。上林榮落幾時休，回首峰巒斷訊息。至日陽初復，豐年瑞遽臻。飄颻初未積，散漫忽無垠。萬木青煙滅，千門白晝新。往來衝更合，高下著何勻。望好登長榭，平堪走畫輪。馬寒毛縮蝟，弓勁力添鈞。客醉看成眩，兒嬌咀且顰。虛堂明永夜，高閣照清晨。樹石詩翁對，川原獵騎陳。凍狐乎迷舊穴，飢雀噪空囷。此土偏宜稼，而予濫長人。應須待和暖，載酒共行春。寒雞號荒林，山壁月倒掛。披衣起視夜，攬轡念行邁。我來夏雲初，素節今已屆。高河瀉長空，勢落九州外。微風動涼襟，曉氣清餘睡。緬懷京師友，文酒邈高會。其間蘇與梅，二子可畏愛。篇章富縱橫，聲價相磨蓋。子美氣尤雄，萬竅號一噫。有時肆顛狂，醉墨灑滂霈。譬如千里馬，已發不可殺。盈前盡珠璣，一一難柬汰。梅翁事清切，石齒漱寒瀨。作詩三十年，視我猶後輩。文詞愈清新，心意雖老大。譬如妖韶女，老自有餘態。近詩尤古硬，咀嚼苦難嘬。初如食橄欖，真味久愈在。蘇豪以氣轢，舉世徒驚駭。梅窮獨我知，古貨今難賣。二子雙鳳凰，百鳥之嘉瑞。雲煙一翱翔，羽翮一摧鎩。安得相從遊，終日鳴噦噦。問胡苦思之，對酒把新蟹。北雁來時歲欲昏，私書歸夢杳難分。井桐葉落池荷盡，一夜西窗雨不聞。北鴈來時歲欲昏，私書歸夢杳難分。井桐葉落池荷盡，一夜西窗雨不聞。猗猗井上桐，花葉何蓑蓑。下蔭百尺泉，上聳陵雲材。翠色洗朝露，清陰午當階。幽蟬自嘒嘒，鳴鳥何喈喈。日出花照耀，飛香動浮埃。今朝一雨過，狼籍黏青苔。斯桐乃誰樹，意若銘吾齋。常聞漢道隆，上下相和諧。選吏擇孝廉，視民嬰與孩。政聲如九韶，百物絕妖災。優優潁川守，能致鳳凰來。到此幾千載，丹山自崔嵬。聖君勤治理，百郡列賢才。嗟爾不自勉，鳳凰其來哉。深院無人鎖曲池，莓苔繞岸雨生衣。綠萍合處蜻蜓立，紅蓼開時蛺蝶飛。眼細眉長。宮樣梳妝。靸鞋兒走向花下立著。一身繡出，兩同心字，淺淺金黃。早是肌膚輕渺，抱著了、暖仍香。姿姿媚媚端正好，怎教人別後，從頭仔細，斷得思量。身作琵琶，調全宮羽，佳人自然用意。寶檀槽在雪胸前，倚香臍、橫枕瓊臂。組帶金鉤，背垂紅綬，纖指轉弦韻細。願伊只恁撥梁州，且多時、得在懷裡。有個人人牽繫。淚成痕、滴盡羅衣。問海約山盟何時。鎮教人、目斷魂飛。夢裡似偎人睡。肌膚依舊骨香膩。覺來但堆鴛被。想忡忡、那裡爭知。楚色窮千里，行人何苦賒。芳林逢旅雁，候館噪山鴉。春入河邊草，花開水上槎。東風一樽酒，新歲獨思家。家世為邊戶，年年常備胡。兒僮習鞍馬，婦女能彎弧。胡塵朝夕起，虜騎蔑如無。邂逅輒相射，殺傷兩常俱。自從澶州盟，南北結歡娛。雖雲免戰鬥，兩地供賦租。將吏戒生事，廟堂為遠圖。身居界河上，不敢界河漁。顏回飲瓢水，陋巷臥曲肱。盜跖厭人肝，九州恣橫行。回仁而短命，跖壽死免兵。愚夫仰天呼，禍福豈足憑。跖身一腐鼠，死朽化無形。萬世尚遭戮，筆誅甚刀刑。思其生所得，豺犬飽臭腥。顏子聖人徒，生知自誠明。惟其生之樂，豈減跖所榮。死也至今在，光輝如日星。譬如埋金玉，不耗精與英。生死得失間，較量誰重輕。善惡理如此，毋尤天不平。焦陂荷花照水光，未到十里聞花香。焦陂八月新酒熟，秋水魚肥鱠如玉。清河兩岸柳鳴蟬，直到焦陂不下船。笑向漁翁酒家保，金龜可解不須錢。明日君恩許歸去，白頭酣詠太平年。野岸溪幾曲，鬆蹊穿翠陰。不知芳渚遠，但愛綠荷深。吾思夷陵山，山亂不可究。東城一堠餘，高下漸岡阜。群峰迤邐接，四顧無前後。憶嘗祗吏役，鉅細悉經覯。是時秋卉紅，嶺谷堆纈繡。林枯鬆鱗皴，山老石脊瘦。斷徑履頹崖，孤泉聽清溜。深行得平川，古俗見耕耨。澗荒驚麏奔，日出飛雉雊。盤石屢欹眠，綠巖堪解綬。幽尋嘆獨往，清興思誰侑。其西乃三峽，嶮怪愈奇富。江如自天傾，岸立兩崖鬥。黔巫望西屬，越嶺通南奏。時時縣樓對，雲霧昏白晝。荒煙下牢戊，百仞寒溪漱。蝦蟆噴水簾，甘液勝飲酎。亦嚐到黃牛，泊舟聽猿狖。巉巉起絕壁，蒼翠非刻鏤。陰巖下攢叢，岫穴忽空透。遙岑聳孤出，可愛欣欲就。惟思得君詩，古健寫奇秀。今來會京師，車馬逐塵瞀。頹冠各白髮，舉酒無蒨袖。繁華不可慕，幽賞亦難遘。徒為憶山吟，耳熱助嘲詬。荷深水風闊，雨過清香發。暮角起城頭，歸橈帶明月。新年變物華，春意日堪嘉。霽色初含柳，餘寒尚勒花。風絲飛盪漾，林鳥哢交加。獨有無悰者，誰知老可嗟。憑高寓目偶乘閒，◇服遊人見往還。明月正臨雙闕上，行歌遙聽九衢間。黃金絡馬追朱幰，紅燭籠紗照玉顏。與世漸疏嗟老矣，佳辰樂事豈相關。漢宮有佳人，天子初未識。一朝隨漢使，遠嫁單于國。絕色天下無，一失難再得。雖能殺畫工，於事竟何益。耳目所及尚如此，萬里安能制夷狄。漢計誠已拙，女色難自誇。明妃去時淚，灑向枝上花。狂風日暮起，飄泊落誰家。紅顏勝人多薄命，莫怨春風當自嗟。眾奇子美貌，堂堂千人英。我獨疑其胸，浩浩包滄溟。滄溟產龍蜃，百怪不可名。是以子美辭，吐出人輒驚。其於詩最豪，奔放何縱橫。眾弦排律呂，金石次第鳴。間以險絕句，非時震雷霆。兩耳不及掩，百痾為之醒。吾言既可駭，筆墨尤其精。少雖嘗力學，老乃若天成。濡毫弄點畫，信手不自停。端莊雜醜怪，群星見攙槍。爛然溢紙幅，視久無定形。使我終老學，得一已足矜。而君兼眾美，磊落猶自輕。高冠出人上，誰敢揖其膺。群臣列丹陛，幾位缺公卿，使之束帶立，可以重朝廷。況令參國議，高論吐崢嶸。惜哉三十五，白髮今已生。近者去江淮，作詩寄離情。口誦不及寫，一日傳都城。退之序百物，其鳴由不平。天方苦君心，欲使發其聲。嗟我非鸑◇，徒思和嚶嚶。因風幸數寄，警我聾與盲。我欲哭石子，夜開徂徠編。開編未及讀，涕泗已漣漣。勉盡三四章，收淚輒忻懽。切切善惡戒，丁寧仁義言。如弭子談論，疑子立我前。乃知長在世，誰謂已沉泉。昔也人事乖，相從常苦艱。今而每思子，開卷子在顏。我欲貴子文，刻以金玉聯。金可爍而銷，玉可碎非堅。不若書以紙，六經皆紙傳。但當書百本，傳百以為千。或落於四夷，或藏在深山。待彼謗焰熄，放此光芒懸。人生一世中，長短無百年。無窮在其後，萬世在其先。得長多幾何，得短未足憐。惟彼不可朽，名聲文行然。讒誣不須辨，亦止百年間。百年後來者，憎愛不相緣。公議然後出，自然見媸妍。孔孟困一生，毀逐遭百端。後世苟不公，至今無聖賢。所以忠義士，恃此死不難。當子病方革，謗辭正騰喧。眾人皆欲殺，聖主獨保全。已埋猶不信，僅免斫其棺。此事古未有，每思輒長嘆。我欲犯眾怒，為子記此冤。下紓冥冥忿，仰叫昭昭天。書於蒼翠石，立彼崔嵬巔。詢求子世家，恨子兒女頑。經歲不見報，有辭未能銓。忽開子遺文，使我心已寬。子道自能久，吾言豈須鐫。天容清永晝，風色秀含薰。五日逢佳節，千齡奉聖君。彩索盤中結，楊梅棕裡紅。宮闈九重樂，風俗萬方同。寶典標靈日，明離正午方。五行當火德，萬壽續天長。歲時令節多休宴，風俗靈辰重祓禳。肅穆皇居百神衛，滌邪寧待浴蘭湯。香菰黏米著佳名，古俗相傳豈足矜。天子明堂遵月令，含桃初薦黍新登。聖主憂勤致治平，仁風惠澤被群生。自然四海歸文德，何用靈符號闢兵。蕙蘭蹊徑失芳期，風雨春深怯減衣。卷箔高樓驚燕入，揮弦遠目送鴻歸。蜂催釀蜜愁花盡，絮撲暄條◇雪飛。欲識傷春多少恨，試量衣帶忖要圍。廬山高哉，幾萬仞兮，根盤幾百裡；峨然屹立乎長江。長江西來走其下，是為揚瀾左蠡兮，洪濤巨浪日夕相沖撞。雲消風止水鏡淨，泊舟登岸而望遠兮，上摩青蒼以靄，下壓后土之鴻龐。試往造乎其間兮，攀緣石磴窺空欲。千崖萬壑響鬆檜，懸崖巨石飛流淙。水聲聒聒亂人耳，六月飛霜灑石。仙翁釋子變往往而逢兮，吾嘗惡其學幻而言。但見丹霞翠壁遠近映樓閣，晨鐘暮鼓杳靄羅幡幢。幽花野草不知其名兮，風吹霧溼香澗谷，時有白鶴飛來雙。幽尋遠去不可極，便欲絕世遺紛。羨君買田築室老其下，插秧成疇兮釀酒盈缸。欲令浮嵐暖翠千萬狀，坐臥常對乎軒窗。君懷磊有至寶，世俗不辨珉與。策名為吏二十載，青衫白首困一邦。寵榮聲利不可以苟屈兮，自非清泉白石有深趣，其意何由降？丈夫壯節似君少，嗟我欲說安得巨筆如長槓！詩三百五篇，作者非一人。羈臣與棄妾，桑濮乃淫奔。其言苟可取，龐雜不全純。子雖為佛徒，未易廢其言。其言在合理，但懼學不臻。子佛與吾儒，異轍難同輪。子何獨吾慕，自忘夷其身。苟能知所歸，固有路自新。誘進或可至，拒之誠不仁。維詩於文章，太山一染塵。又如古衣裳，組織爛成文。拾其裁剪餘，未識袞服尊。嗟子學雖勞，徒自苦骸筋。勤勤袖卷軸，一歲三及門。惟求一言榮，歸以耀其倫。與夫榮其慮，不若啟其源。韓子亦嘗謂，收斂加冠巾。古木臥山腰，危根老盤石。山中苦霜霰，歲久無春色。不如巖下桂，開花獨留客。為客久南方，西遊更異鄉。江通蜀國遠，山閉楚祠荒。油幕無軍事，清猿斷客腸。惟應陪主諾，不費日飛觴。昔者王子猷之愛竹，造門不問於主人，陶淵明之臥輿，遇酒便留於道士。況西湖之勝概，擅東潁之佳名。雖美景良辰，固多於高會。而清風明月，幸屬於閒人。並遊或結於良朋，乘興有時而獨往。鳴蛙暫聽，安問屬官而屬私。曲水臨流，自可一觴而一詠。至歡然而會意，亦傍若於無人。乃知偶來常勝於特來，前言可信。所有雖非於己有，其得已多。因翻舊闋之辭，寫以新聲之調，敢陣薄伎，聊佐清歡。吾有千里馬，毛骨何蕭森。疾馳如奔風，白日無留陰。徐驅當大道，步驟中五音。馬雖有四足，遲速在吾心。六轡應吾手，調和如瑟琴。東西與南北，高下山與林。惟意所欲適，九州可週尋。至哉人與馬，兩樂不相侵。伯樂識其外，徒知價千金。王良得其性，此術固已深。良馬須善馭，吾言可為箴。御水冰銷錄，宮梅雪壓香。新年賀交泰，白日漸舒長。藹藹珠簾日，溶溶碧瓦煙。漪漣採荇水，和暖浴蠶天。初欣綵勝迎春早，已覺雞人報漏遲。風色結寒猶料峭，天光煦物已融怡。鶯寒未報宮花發，風暖還催臘雪銷。欲識春來自何處，先從天上鬥回杓。故鄉飛鳥尚啁呼，何況悲笳出塞愁。青冢埋魂知不返，翠崖遺蹟為誰留。玉顏自古為身累，肉食何人與國謀。行路至今空嘆息，巖花澗草自春秋。新霜夜落秋水淺，有石露出寒溪垠。苔昏土蝕禽鳥啄，出沒溪水秋復春。溪邊老翁生長見，疑我來視何殷勤。愛之遠徙向幽谷，曳以三犢載兩輪。行穿城中罷市看，但驚可怪誰復珍。荒煙野草埋沒久，洗以石竇清泠泉。朱欄綠竹相掩映，選致佳處當南軒。南軒旁列千萬峰，曾未有此奇嶙峋。乃知異物世所少，萬金爭買傳幾人。山河百戰變陵谷，何為落彼荒溪濆。山經地誌不可究，遂令異說爭紛紜。皆雲女媧初鍛鏈，融結一氣凝精純。仰視蒼蒼補其缺，染此紺碧瑩且溫。或疑古者燧人氏，鑽以出火為炮燔。苟非神聖親手跡，不爾孔竅誰雕剜。又云漢使把漢節，西北萬里窮崑崙。行經于闐得寶玉，流入中國隨河源。沙磨水激自穿穴，所以鐫鑿無瑕痕。嗟予有口莫能辯，嘆息但以兩手捫。盧仝韓愈不在世，彈壓百怪無雄文。爭奇鬥異各取勝，遂至荒誕無根原。天高地厚靡不有，醜好萬狀奚足論。惟當掃雪席其側，日與嘉客陳清樽。麗正讎書久，蘭臺約史成。迎親就江水，厭直出承明。世德無雙譽，詩豪第一評。風流今頓盡，響像憶平生。沈約多清瘦，文園仍病痟。共疑天下召，更欲水邊招。金馬人相吊，長沙物易妖。秋風吹越樹，歸旐自飄飄。自古蘭衰早，因令蕙嘆深。書遺茂陵◇，病作越鄉吟。蒿里無春色，閩山蔽夕陰。空嗟埋玉樹，◇志永沉沉。天清槐露浥，歲熟麥風涼。五日標嘉節，千齡獻壽觴。午位星杓正，人間令節同。四時和玉燭，萬物被薰風。舜舞來遐俗，堯仁浹九區。五兵消以德，何用赤靈符。楚國因讒逐屈原，終身無復入君門。願因角黍詢遺俗，可鑑前王惑巧言。嘉辰共喜沐蘭湯，毒沴何須採艾禳。但得皋夔調鼎鼐，自然災祲變休祥。炎暉流爍薰風薰，草木蕃滋德澤均。畜藥蠲痾雖故事，使民無疾乃深仁。白雪梨花紅粉桃。露華高。垂楊慢舞綠絲絛。草如袍。風過小池輕浪起，似江皋。千金莫惜買香醪。且陶陶。始見行春◇，俄聞引葬簫。笑言猶在耳，魂魄遂難招。天象奎星暗，辭林玉樹凋。朔風吹霰雪，銘旐共飄飄。雲樹千尋隔翠微，給園金地敞仁祠。講花飄雨諸天近，春漏欹蓮白日遲。引鉢當空時取露，殘灰經劫自成池，危欄徙倚吟忘下，九子鈴寒塔影移。前日賓齋宴，今晨奠柩觴。死生公自達，存沒世徒傷。舊國難歸葬，餘紫不給◇。平生公輔志，所得在文章。樂事與良辰，平生愛洛濱。泉臺一閉夜，蒿里不知春。翰墨猶新澤，圖書已素塵。堪憐寢門哭，猶有舊時賓。老者覺時速，閒人知日長。日月本無情，人心有閒忙。努力取功名，斷碑埋路傍。逍遙林下士，◇丘亦相望。長生既無藥，濁酒且盈觴。空山一道士，辛苦學延齡。一旦隨物化，反言仙已成。開墳見空棺，謂已超青冥。尸解如蛇蟬，換骨蛻其形。既雲鬚變化，何不任死生。仙境不可到，誰知仙有無。或乘九斑◇，或駕五雲車。朝倚扶桑枝，暮遊崑崙墟。◇來幾萬裡，誰復遇諸塗。富貴不還鄉，安事富貴歟。神仙人不見，魑魅與為徒。人生不免死，魂魄入幽都。仙者得長生，又云超太虛。等為不在世，與鬼亦何殊。得仙猶若此，何況不得乎。寄謝山中人，辛勤一何愚。莫笑學仙人，山中苦岑寂。試看青松鶴，何似朱門客。朱門炙手熱，來者無時息。何嘗問寒暑，豈暇謀寢食。強顏悅憎怨，擇語防仇敵。眾欲苦無厭，有求期必獲。敢辭一身勞，豈塞天下責。風波卒然起，禍患藏不測。神仙雖杳茫，富貴竟何得。奉祠嚴祕館，攝事罄精誠。歲晏悲木落，天寒聞鶴鳴。念昔丘壑趣，豈知朝市情。弱齡嬰仕宦，壯節慕功名。多病◇厚祿，早衰嘆餘生。未知犬馬報，安得遂歸耕。懷祿不知◇，人雖不吾責。貧交重意氣，握手猶感激。煌煌腰間金，兩鬢颯已白。有生天地間，壽考非金石。古人報一飯，君子不苟得。憂來自悲歌，涕淚下沾臆。清夜雖雲長，白日亦易晚。迴圈百刻中，勢若丸走◇。盈虧自相補，得失何足算。餐霞可延年，飲酒誠自損。未知辛苦長，孰若適意短。二者一何偷，百年皆不免。顏回不著述，後世存愈遠。聖賢非虛名，惟善為可勉。仕宦希寸祿，庶無飢寒迫。讀書事文章，本以代耕織。學成頗自喜，祿厚愈多責。挾山以超海，事有非其力。君子貴量能，無輕食人食。唧唧復唧唧，夜嘆曉未息。蟲聲急愈尖，病耳聞若刺。壯士易為老，良時難再得。日月相隨東，天行自西北。三者不相謀，萬古無窮極。安知人間世，歲月忽已易。王者居尊本無外，由來天下以為家。六龍白日乘雲去，何用金錢買道車。苦霧霏霏著彩旗，猶排吉仗雜凶儀。常時鳳輦行遊處，今日龍輴慟哭隨。都人擾擾塞康莊，西送靈車過苑牆。金鼎藥成龍已去，人間惟有鼠拖腸。素幕悠悠逼曉風，行隨哀輓出深宮。妃嬪莫向蒼梧望，雲覆昭陵洛水東。叨陪法從最多年，慣聽梨園奏管絃。從此無因瞻黼，坐惟應魂夢到鈞天。子美寄我滄浪吟，邀我共作滄浪篇。滄浪有景不可到，使我東望心悠然。荒灣野水氣象古，高林翠阜相迴環。新篁抽筍添夏影，老◇亂髮爭春妍。水禽閒暇事高格，山鳥日夕相呼喧。不知此地幾興廢，仰視喬木皆蒼煙。堪嗟人跡到不遠，雖有來路曾無緣。窮奇極怪誰似子，搜尋幽隱探神仙。初尋一逕入蒙密，豁目異境無窮邊。風高月白最宜夜，一片瑩淨鋪瓊田。清光不辨水與月，但見空碧涵漪漣。清風明月本無價，可惜祗賣四萬錢。又疑此境天乞與，壯土憔悴天應憐。鴟夷古亦有獨往，江湖波濤渺翻天。崎嶇世路欲脫去，反以身試蛟龍淵。豈如扁舟任飄兀，紅蕖淥浪搖醉眠。丈夫身在豈長棄，新詩美酒聊窮年。雖然不許俗客到，莫惜佳句人間傳。君不見曼卿子美真奇才，久已零落埋黃埃。子美生窮死愈貴，殘章斷◇如瓊瑰。曼卿醉題紅粉壁，壁粉已剝昏煙煤。河傾崑崙勢曲折，雪壓太華高崔嵬。自從二子相繼沒，山川氣象皆低摧。君家雖有澄心紙，有敢下筆知識哉。宣州詩翁餓欲死，黃鵠折翼鳴聲哀。有時得飽好言語，似聽高唱傾金罍。二子雖死此翁在，老手尚能工翦裁。奈何不寄反示我，如棄正論求俳詼。嗟我今衰不復昔，空能把卷闔且開。百年干戈流戰血，一國歌舞今荒臺。當時百物盡精好，往往遺棄淪蒿萊。君從何處得此紙，純堅瑩膩卷百枚。官曹職事喜閒暇，臺閣唱和相追陪。文章自古世不之，間出安知無後來。臨水復欹石，陶然同醉醒。山霞坐未斂，池月來亭亭。洛城風日美，秋色滿蘅皋。誰同茂林下，掃葉酌鬆醪。野水竹間清，秋山酒中綠。送子此酣歌，淮南應落木。勸客芙蓉杯，欲搴芙蓉葉。垂楊礙行舟，演漾回輕楫。楚人自古登臨恨，暫到愁腸已九回。萬樹蒼煙三峽暗，滿川明月一猿哀。非鄉況復驚殘歲，慰客偏宜把酒杯。行見江山且吟詠，不因遷謫豈能來。陽進升君子，陰消退小人。聖君南面治，佈政法新春。氣候三陽始，勾萌萬物新。雷聲初發號，天下已知春。玉琯氣來灰已動，東郊風至曉先迎。乾坤有信如符契，草木借知但發生。朝雲藹藹弄春暉，萬木欣欣暖尚微。造化未嘗私一物，各隨妍醜自芳菲。熙熙人物樂春臺，風送春從天上來。玉輦經年不遊幸，上林花好莫爭開。無為道士三尺琴，中有萬古無窮音。音如石上瀉流水，瀉之不竭由源深。彈雖在指聲在意，聽不以耳而以心。心意既得形骸忘，不覺天地白日愁雲陰。李師琴紋如臥蛇，一彈使我三諮嗟。五音商羽主肅殺，颯颯坐上風吹沙。忽然黃鍾回暖律，當冬草木皆萌芽。郡齋日午公事退，荒涼樹石相交加。李師一彈鳳凰聲，空山百鳥停嘔啞。我怪李師年七十，面目明秀光如霞。問胡以然笑語我，慎勿辛苦求丹砂。惟當養其根，自然燁其華。又云理身如理琴，正聲不可幹以邪。我聽其言未雲足，野鶴何事還思家。抱琴揖我出門去，獵獵歸袖風中斜。引水澆花不厭勤，便須已有鎮陽春。官居處處如郵傳，誰得三年作主人。開元無事二十年，五兵不用太白閒。太白之精下人間，李白高歌蜀道難。蜀道之難難於上青天，李白落筆生雲煙。千奇萬險不可攀，卻視蜀道猶平川。宮娃扶來白已醉，醉裡詩成醒不記。忽然乘興登名山，龍咆虎嘯松風寒。山頭婆娑弄明月，九域塵土悲人寰。吹笙飲酒紫陽家，紫陽真人駕雲車。空山流水空流花，飄然已去凌青霞。下看區區郊與島，螢飛露溼吟秋草。韓孟於文詞，兩雄力相當。篇章綴談笑，雷電擊幽荒。眾鳥誰敢和，鳴鳳呼其凰。孟窮苦累累，韓富浩穰穰。窮者啄其精，富者爛文章。發生一為宮，揫斂一為商。二律雖不同，合奏乃鏘鏘。天之產奇怪，希世不可常。寂寥二百年，至寶埋無光。郊死不為島，聖愈發其藏。患世愈不出，孤吟夜號霜。霜寒入毛骨，清響哀愈長。玉山禾難熟，終歲苦飢腸。我不能飽之，更欲不自量。引吭和其音，力盡猶勉強。誠知非所敵，但欲繼前芳。近者蟠桃詩，有傳來北方。發我衰病思，藹如得春陽。忻然便欲和，洗硯坐中堂。墨筆不能下，怳怳若有亡。老雞嘴爪硬，不易犯其場。不戰先自卻，雖奔未甘降。更欲呼子美，子美隔濤江。其人雖憔悴，其志獨軒昂。氣力誠當對，勝敗可交相。安得二子接，揮鋒兩交鋩。我亦願助勇，鼓旗噪其旁。快哉天下樂，一釂宜百觴。乖離難會合，此志何由償。絮亂絲繁不自持，蜂黃蝶紫燕參差。榴花最恨來時晚，惆悵春期獨後期。繭館覆柔桑，新絲引更長。紉為五色縷，續壽獻君王。槐綠陰初合，榴繁豔欲然。翠筒傳角黍，喜節慶年年。煙含玉樹風生細，日永宮花漏出遲。深殿未嘗知暑氣，水精簾拂砌琉璃。玉壺冰彩瑩寒光，避暑宸遊樂未央。採艾不須禳毒沴，塗椒自已馥清香。蘭苕擢秀迎風紫，槿豔繁開照日紅。嘉節相望傳有舊，深宮行樂自無窮。畫扇催迎暑，靈符喜辟邪。風光麗宮禁，時節重仙家。椒塗承茂渥，嬪壺範柔儀。更以親蠶繭，紉為續命絲。覆檻午陰黃鳥囀，烘簾曉日絳榴繁。天子彩縷爭新巧，共續千齡奉至尊。紫蘭淅淅光風轉，綠葉陰陰禁苑涼。天子萬機多暇日，喜逢嘉節奉瑤觴。紫金山下水長流，嘗記當年此共遊。今夜南風吹客夢，清淮明月照孤舟。漾戢泝清川，舍舟緣翠嶺。探奇冒層嶮，因以窮人境。弄舟終日愛雲山，徒見青蒼杳靄間。誰知一室煙霞裡，乳竇雲腴凝石髓。蒼崖一徑橫查渡，翠壁千尋當戶起。昔人心賞為誰留，人去山阿跡更幽。青蘿綠桂何岑寂，山鳥嘐嘐不。鬆鳴澗底自生風，月出林間來照席。仙境難尋復易迷，山迴路轉幾人知。惟應洞口春花落，流出巖前百丈溪。接物襟懷曠，推賢品藻精。謀猷存二府，臺閣遍諸生。帝念宮臣舊，恩隆袞服榮。春風綠野迥，千兩送銘旌。四鎮名藩忽十春，歸來白首兩朝臣。上心方喜親耆德，物論猶期秉國鈞。退食圖書盈一室，開樽談笑列嘉賓。昔人風采今人少，慟哭何由贖以身。富貴優遊五十年，始終明哲保身全。一時聞望朝廷重，餘事文章海外傳。舊館池臺閒水石，悲笳風日慘山川。解官制服門生禮，慚負君恩隔九泉。班班林間鳩，谷谷命其匹。迨天之未雨，與汝勿相失。春原洗新霽，綠葉暗朝日。鳴聲相呼和，應答如吹律。深棲柔桑暖，下啄高田實。人皆笑汝拙，無巢以家室。易安由寡求，吾羨拙之佚。吾雖有室家，出處曾不一。荊蠻昔竄逐，奔走若鞭抶。山川瘴霧深，江海波濤{左風右日}。跬步子所同，淪棄甘共沒。投身去人眼，已廢誰復嫉。山花與野草，我醉子鳴瑟。但知貧賤安，不覺歲月忽。還朝今幾年，官祿沾兒侄。身榮責愈重，器小憂常溢。今年來鎮陽，留滯見春物。北潭新漲淥，魚鳥相聱耴。我意不在春，所憂空自咄。一官誠易了，報國何時畢。高堂母老矣，衰發不滿櫛。昨日寄書言，新陽發舊疾。藥食子雖勤，豈若我在膝。又云子亦病，蓬首不加髴。書來本慰我，使我煩憂鬱。思家春夢亂，妄意佔凶吉。卻思夷陵囚，其樂何可述。前年辭諫署，朝議不加乞。孤忠一許國，家事豈復恤。橫身當眾怒，見者旁可慄。近日讀除書，朝廷更輔弼。君恩優大臣，進退禮有秩。小人妄希旨，論議爭操筆。又聞說朋黨，次第推甲乙。而我豈敢逃，不若先自劾。上賴天子聖，必未加斧鑕。一身但得貶，群口息啾唧。公朝賢彥眾，避路當揣質。苟能因謫去，引分思藏密。還爾禽鳥性，樊籠免驚怵。子意其謂何，吾謀今已必。子能甘藜藿，我易解簪紱。嵩峰三十六，蒼翠爭聳出。安得攜子去，耕桑老蓬蓽。一夜新霜著瓦輕，芭舊心折敗荷傾。奈寒惟有東籬菊，金蕊繁開曉更清。望系朝廷重，文推天下工。清名畏楊綰，故事問胡公。物議垂為相，風流頓已窮。仁言博哉利，獻替有遺忠。識度推明哲，風猷藹縉紳。何言止中壽，遂不秉洪鈞。翰墨時爭寶，詞章晚愈新。哭哀文伯母，悲感路傍人。結髮逢明主，馳聲著兩朝。奠楹先有夢，升屋豈能招。贈服三公袞，兼榮七葉貂。春風笳鼓咽，鬆◇助蕭蕭。萌牙資暖律，養育本仁心。顧彼蒼生意，安知帝力深。平沙漫飛雪，行旅斷浮橋。坐覺山陂阻，空嗟音信遙。窮陰變寒律，急節慘驚飈。野霽雲猶積，河長冰未銷。山陽人半在，洛社客無聊。寄問陶彭澤，籃與誰見邀。凌晨有客至自西，為問詩老來何稽。京師車馬曜朝日，何用擾擾隨輪蹄。面顏憔悴暗塵土，文字光彩垂虹霓。空腸時如秋蚓叫，苦調或作寒蟬嘶。語言雖巧身事拙，捷徑趾蹈行非迷。我今俸祿飽餘剩，念子朝夕勤鹽齏。舟行每欲載米送，汴水六月乾無泥。乃知此事尚難必，何況仕路如天梯。朝廷樂善得賢眾，臺閣俊彥聯簪犀。朝陽鳴鳳為時出，一枝豈惜容其棲。古來磊落材與知，窮達有命理莫齊。悠悠百年一瞬息，俯仰天地身醯雞。其間得失何足校，況與鳧鶩爭稗稊。憶在洛陽年各少，對花把酒傾玻璃。二十年間幾人在，在者憂患多乖睽。我今三載病不飲，眼眵不辨騧與驪。壯心銷盡憶閒處，生計易足才蔬畦。優遊琴酒逐漁釣，上下林壑相攀躋。及身強健始為樂，莫待衰病須扶攜。行當買田清潁上，與子相伴把鋤◇。西陵山水天下佳，我昔謫官君所嗟。官閒憔悴一病叟，縣古瀟灑如山家。雪消深林自斸筍，人響空山隨摘茶。有時攜酒探幽絕，往往上下窮煙霞。巖蓀綠縟軟可藉，野卉青紅春自華。風餘落蕊飛面旋，日暖山鳥鳴交加。貪追時俗翫歲月，不覺萬里留天涯。今來寂寞西岡口，秋盡不見東籬花。市亭插旗鬥新酒，十千得鬥不可賒。材非世用自當去，一舸聱牙揮釣車。君能先往勿自滯，行矣春洲生荻芽。留滯西山獨可嗟，殘春過盡始還家。落花縱有那堪醉，何況歸時無落花。聞君屢醉賞紅英，落盡殘花酒未醒。嗟我落花無分看，莫嫌狼藉掃中庭。吾聞陰陽在天地，升降上下無時窮。環回不得不差失，所以歲時無常豐。古之為政知若此，均節收歛勤人功。三年必有一年食，九歲常備三歲凶。縱令水旱或時遇，以多補少能相通。今者吏愚不善政，民亦遊惰離於農。軍國賦斂急星火，兼併奉養過王公。終年之耕幸一熟，聚而耗者多於蜂。是以比歲屢登稔，然而民室常虛空。遂令一時暫不雨，輒以困急號天翁。賴天閔民不責吏，甘澤流佈何其濃。農當勉力吏當愧，敢不酌酒澆神龍。四十未為老，醉翁偶題篇。醉中遺萬物，豈復記吾年。但愛亭下水，來從亂峰間。聲如自空落，瀉向兩檐前。流入巖下溪，幽泉助涓涓。響不亂入語，其清非管絃。豈不美絲竹，絲竹不勝繁。所以屢攜酒，遠步就潺湲。野鳥窺我醉，溪雲留我眠。山花徒能笑，不解與我言。惟有巖風來，吹我還醒然。場屋當年氣最雄，交遊樽酒涕兄同。文章落筆傳都下，議論生鋒服座中。自古聖賢誰不死，況君門戶有清風。凋零三十年朋舊，在者多為白髮翁。富貴聲名豈足論。死生榮辱等埃塵。青衫照日誇春榜，白首餘年哭故人。盛德不忘存志刻，話言能記有朋親。吳江草木春風動，瀝酒誰瞻壠樹新。悠悠身世比浮雲，白首歸來潁水濆。曾看元臣調鼎鼐，卻尋田叟問耕耘。一生勤苦書千卷，萬事銷磨酒百分。放浪豈無力外士，尚思親友念離群。書殿宮臣寵並叨，不同憔悴返漁樵。無窮興味閒中得，強半光陰醉裡銷。靜愛竹時來野寺，獨尋春偶過溪橋。猶須五物稱居士，不及顏回飲一瓢。廬山高哉幾千仞兮，根盤幾百裡，◇然屹立乎長江。長江西來走其下，是為揚瀾左裡兮，洪濤巨浪日夕相舂撞。雲消風止水鏡淨，泊舟登岸而遠望兮，上摩青蒼以晻靄，下壓后土之鴻厖。試往造乎其間兮，攀緣石磴窺空谾。千巖萬壑響鬆檜，懸崖巨石飛流淙。水聲聒聒亂人耳，六月飛雪灑石矼。仙翁釋子亦往往而逢兮，吾嘗惡其學幻而言哤。但見丹霞翠壁遠近映樓閣，晨鍾暮鼓杳靄羅幡幢。幽花野草不知其名兮，風吹露溼香澗谷，時有白鶴飛來雙。幽尋遠去不可極，便欲絕世遺紛痝。羨君買田築室老其下，插秧盈疇兮釀酒盈缸。欲令浮嵐暖翠千萬狀，坐臥常對乎軒窗。君懷磊砢有至寶，世俗不辨◇與玒。策名為吏二十載，青衫白首困一邦。寵榮聲利不可以苟屈兮，自非青雲白石有深趣，其氣兀硉何由降。丈夫壯節似君少，嗟我欲說安得巨筆如長槓。悠悠野水來，灩灩西溪闊。曉日披宿雲，荒臺照殘雪。風光變窮臘，歲律新陽月。凍卉意初回，綠醅浮可撥。人閒樂朋友，鳥哢知時節。豈止探芳菲，耕桑行可閱。荒蹊臘雪春尚埋，我初獨與徐生來。城高樹古禽鳥野，聲響格磔寒毰毸。頹垣赦屋巍然在，略可遠眺臨傾臺。高株唯有柳數十，夾路對立初誰栽。漸誅榛莽辨草樹，頗有桃李當牆隈。欣然便擬趁時節，斤鋤日夕勞耘培。新年風色日漸好，晴天仰見鴈已回。枯根老◇凍不發，遶之百匝空徘徊。頑姿野態煩造化，勾芒不肯先喣吹。酒酣幾欲揈大鼓，驚起龍蟄驅春雷。偶然不到才數日，顏色一變由誰催。翠芽紅粒迸修出，纖趺嫩萼如剪裁。臥槎橈◇亦強發，老朽不避眾豔咍。◇然山杏開最早，其餘紅白各自媒。初開盛發與零落，皆有意思牽人懷。眾芳勿使一時發，當令一落續一開。畢春應須酒萬斛，與子共醉三千杯。寶劍匣中藏，暗室夜常明。欲知天將雨，錚爾劍有聲。神龍本一物，氣類感則鳴。常恐躍匣去，有時暫開扃。煌煌七星文，照曜三尺冰。此劍有人間，百妖夜收形。姦凶與佞媚，膽破骨亦驚。試以向星月，飛光射攙槍。藏之武庫中，可息天下兵。柰何狂胡兒，尚敢邀金繒。建安三千里，京師三月嘗新茶。人情好先務取勝，百物貴早相矜誇。年窮臘盡春欲動，蟄雷未起驅龍蛇。夜聞擊鼓滿山谷，千人助叫聲喊呀。萬木寒痴睡不醒，惟有此樹先萌芽。乃知此為最靈物，宜其獨得天地之英華。終朝採摘不盈掬，通犀銙小圓復窊。鄙哉穀雨槍與旗，多不足貴如刈麻。建安太守急寄我，香蒻包裹封題斜。泉甘器潔天色好，坐中揀擇客亦嘉。新香嫩色如始造，不似來遠從天涯。停匙側盞試水路，拭目向空看乳花。可憐俗夫把金錠，猛火炙背如蝦◇。由來真物有真賞，坐逢詩老頻諮嗟。須臾共起索酒飲，何異奏雅終淫哇。皓月三川靜，晴氛萬里銷。靈光望日滿，寒色入波搖。灝氣成山霧，浮雲蔽壠苗。廟荒陰磷出，苑廢露螢飄。齋館心方寂，秋城夜已遙。清談對元亮，瓊彩映蕭蕭。朝下黃蘆阪，夕望箕山雲。緬懷巢上客，想彼巖中人。弱歲慕高節，壯年嬰世紛。漱流羨潁水，振衣嗟洛塵。空祠亂驚鳥，山木含餘曛。聊茲謝芝桂，歸月及新春。老大世情薄，掩關外郊原。英英少年子，誰肯過我門。宿雲屯朝陰，暑雨清北軒。逍遙一◇酒，此意誰與論。酒味正薰烈，吾心方浩然。鳴禽時一弄，如與古人言。客夢方在家，角聲已催曉；匆匆行人起，共怨角聲早。馬蹄終日踐冰霜，未到思回空斷腸。少貪夢裡還家樂，早起前山路正長。幽居草木深，蒙籠蔽窗戶。鳥語知天陰，蛙鳴識天雨。亦覆命◇酒，欣茲卻煩暑。人情貴自適，獨樂非鍾鼓。出門何所之，閉門誰我顧。黃慄留鳴桑葚美，紫櫻桃熟麥風涼。朱輪昔愧無遺愛，白首重來似故鄉。十載榮華貪國寵，一生憂患損天真。潁人莫怪歸來晚，新向君前乞得身。水味甘於大明並，魚肥恰似新開湖。十四五年勞夢寐，此時才得少踟躕。相逢莫怪我皤然，出處參差四紀間。有道方令萬物遂，無能擬乞一身閒。花前燭酌樽前月，淮上扁舟枕上山。此樂想公應未暇，且持金盞醉紅顏。洛城三月亂◇飛，潁陽山中花發時。◇來車馬遊山客，貪看山花踏山石。紫雲仙洞鎖雲深，洞中有人人不識。飄飄許子旌陽後，道骨仙風本仙胄。多年洗耳避世喧，獨臥寒巖聽山溜。至人無心不算心，無心自得無窮壽。忽來顧我何殷懃，笑我白髮老紅塵。子歸為築巖前室，待我明年乞得身。晴霞煦東浦，驚鳥動煙林。曙河兼鬥役，沓嶂隱雲深。寒雞隔樹起，曲塢留風吟。征夫倦行役，秋興感登臨。衡皋積塗迥，江蘺香露沉。行矣歲華晚，歸歟勞嘆音。雪壓枯條◇未抽，春寒憀慄作春愁。卻思綠葉清陰下，來此曾聞黃慄留。老來何與青春事，閒處方知白日長。自恨乞身今未得，齒牙浮動鬢蒼浪。兩京平日接英髦，不獨詩豪酒亦豪。休把青銅照雙鬢，君謨今已白刁騷。詩篇自覺隨年老，酒力猶能助氣豪。興味不衰惟此爾，其餘萬事一牛毛。吳江通海浦，畫舸候潮歸。疊鼓山間響，高帆鳥外飛。孤城秋枕水，千室夜鳴機。試問還家客，遼東今是非。握手接歡言，相知二十年。文章家世事，名譽弟名賢。可惜英魂掩，惟餘醉墨傳。秋風衰柳岸，撫柩送歸船。雄心壯志兩崢嶸，誰謂中年志不成。零落篇章為世寶，平生風義見交情。青松月下泉臺路，白草原頭薤露聲。自古英豪皆若此，哭君徒有淚沾纓。徂徠魯東山，石子居山阿。魯人之所瞻，子與山嵯峨。今子其死矣，東山復誰過。精魄已埋沒，文章豈能磨。壽命雖不長，所得固已多。舊稿偶自錄，滄溟之一蠡。其餘誰付與，散失存幾何。存之警後世，古監照妖魔。子生誠多難，憂患靡不罹。宦學三十年，六經老妍摩。問胡所專心，仁義丘與軻。揚雄韓愈氏，此外豈知他。尤勇攻佛老，奮筆如揮戈。不量敵眾寡，膽大身么麼。往年遭母喪，泣血走岷峨。垢面跣雙足，鋤犁事田坡。至今鄉里化，孝悌勤蠶禾。昨者來太學，青衫踏朝靴。陳詩頌聖德，厥聲續猗那。羔鴈聘黃曦，曦驚走鄰家。施為可怪駭，世俗安委蛇。謗口由此起，中之若飛梭。上賴天子明，不掛網者羅。憶在太學年，大雪如翻波。生徒日盈門，飢坐列鴈鵝。弦誦聒鄰里，唐虞賡詠歌。常續最高第，騫遊各名科。豈止學者師，謂宜國之皤。夭壽反仁鄙，誰屍此偏頗。不知呶呶者，又忍加詆訶。聖賢要久遠，譭譽暫諠譁。生為舉世疾，死也魯人嗟。作詩遺魯社，祠子以為歌。銀蒜鈎簾宛地垂，桂叢烏起上朝暉。枉將玳瑁雕為押，遮掩春堂礙燕歸。地接龍宮漲浪賒，鷲峰岑絕倚雲斜。巖披宿霧三竿日，路引迷人四照花。海國盜牙爭起塔，河童施◇但驚沙。春蘿攀倚難成去，山谷◇鍾落暮霞。香黍筒為棕，靈苗艾作人。芳音邈已遠，節物自常新。珠箔涼颸入，金壺晝刻長。鸞臺塵不動，銷盡故時香。聞說仙家事杳微，世傳宜偽豈能知。遙思海上三山樂，寧記人間五日時。聞說仙家事杳微，世傳真偽豈能知。遙思海上三山樂，寧記人間五日時。歲暮氛霾惡，冬餘氣候爭。吹噓回暖律，號令發新正。遠響來猶漸，狂奔勢益橫。頹城鏖戰鼓，掠野過陰兵。掃蕩無餘靄，顛摧鮮立莖。五山搖岌嶪，九鼎沸煎烹。玉石焚岡裂，波濤卷海傾。遙聽午合市，爭呼夜驚營。慘極雲無色，陰窮火自生。電鞭時君劃，雷軸助喧轟。孔竅千聲出，陰幽百怪呈。狐妖憑莽蒼，鬼焰走青熒。奮怒神增悚，中休耳暫清。胡兵佔月暈，江客候鼉鳴。飄葉千艘失，飛空萬瓦輕。獵豪添馬健，舶穩想帆徵。畏壓頻移席，陰祈屢整纓。凍消初醒蟄，枯活欲抽萌。病體愁山館，春寒賴酒鐺。雞號天地白，登◇看晴明。西陵江口折寒梅，爭勸行人把一杯。須信春風無遠近，維舟處處有花開。道人少賈海上游，海舶破散身沉浮。黃金滿篋人所寄，吹簸偶得還中州。羸身歸金不受報，祗取斗酒相獻酬。歡娛慈母終一世，脫棄妻子藏巖幽。蒼煙寥寥池水漫，自玉菡萏吹高秋。夜燃◇子煮山藥，憶此東望無時休。塞垣春枯積雪溜，沙礫威怒黃雲愁。五更匹馬隨鴈起，想見鄮郭花今稠。百年誇奪終一丘，世上滿眼真悠悠。寄聲萬里心綢繆，莫道異趣無相求。溪邊野芙蓉，花木相媚好。半看池蓮盡，獨伴霜菊槁。紅芳曉露濃，綠樹秋風冷。共喜巧回春，不妨閒弄影。孤管叫秋月，清砧韻霜風。天涯遠夢歸，驚斷山千重。群物動已息，百憂感從中。日月矢雙流，四時環無窮。降陰夷老物，摧折壯士胸。壯士亦何為，素絲悲青銅。群木落空原，南山高壠蓯。◇巖想詩老，瘦骨寒愈聳。詩老類秋蟲，吟秋聲百種。披霜掇孤英，泣古吊荒冢。琅玕叩金石，清響聽生悚。何由幸見之，使我滌煩冗。飛鳥下東南，音書無日捧。花妍兒女姿，零落一何速。竹色君子德，猗猗寒更綠。京師多名園，車馬紛馳逐。春風紅紫時，見此蒼翠玉。凌亂迸青苔，蕭◇拂華屋。森森日影閒，濯濯生意足。幸此接清賞，寧辭薦芳醁。黃昏人去鎖空廊，枝上月明春鳥宿。鎖印春風雪人簾，天寒鳥雀聚空檐。青幡受歲兒童喜，白髮催人老病添。豔舞回腰飛玉盞，清吟擁鼻對冰蟾。相從一笑兩莫得，簿領區區嘆米鹽。春風二月三月時，農夫在田居者稀。新陽晴暖動膏脈，野水泛灩生光輝。鳴鳩聒聒屋上啄，布穀翩翩桑下飛。碧山遠映丹杏發，青草暖眠黃犢肥。田家此樂知者誰，吾獨知之胡不歸。吾已買田清潁上，更欲臨流作釣磯。南風原頭吹百草，草木叢深茅舍小。麥穗初齊稚子嬌，桑葉正肥蠶食飽。老翁但喜歲年熟，餉婦安知時節好。野棠◇密啼晚鶯，海石榴紅囀山鳥。田家此樂知者誰，我獨知之歸不早。乞身當及強健時，顧我蹉跎已衰老。吾年未四十，三斷哭子腸。子割病莫忍，屢痛誰能當。割腸痛連心，心碎骨亦傷。出我心骨血，灑為清淚行。淚多血已竭，毛膚冷無光。自然須與鬢，未老先蒼蒼。翰林平日接群公，文酒相歡慰病翁。白首歸田徒有約，黃扉論道愧無功。攀髯路斷三山遠，憂國心危百箭攻。今夜靜聽丹禁漏，尚疑身在玉堂中。閏後春深雪始銷，東風凌鑠勢方豪。陽生草木黃泉動，冰破江湖白浪高。未報國恩嗟病骨，可憐身事一漁舠。少年自與芳菲競，莫笑衰翁擁弊袍。昔官西陵江峽間，野花紅紫多斕斑。惟有寒梅舊所識，異鄉每見心依然。為憐花自洛中看，花上蜀鳥啼綿蠻。當時作詩誰唱和，粉蕊自折清香繁。今來把酒對殘雪，卻憶江上高樓山。群花四時媚者眾，何獨此樹令人攀。窮冬萬木立枯死，玉豔獨發陵清寒。鮮妍皎如鏡裡面，綽約對若風中仙。惜哉北地無此樹，霰雪漫漫平沙川。徐生隨我客此郡，冰霜旅舍逢新年。憶花對雪晨起坐，清詩寶鐵裁琅玕。長河風色暖將動，即看綠柳含春煙。寒齋寂寞何以慰，卯杯且醉酣午眠。蕙炷爐薰斷，蘭膏燭豔煎。夜風多起籟，曉月漸虧弦。鵲去星低漢，烏啼樹暝煙。惟應牆外柳，三起復三眠。吾愛陶靖節，有琴常自隨。無弦人莫聽，此樂有誰知。君子篤自信，眾人喜隨時。其中苟有得，外物竟何為。寄謝伯牙子，何須鍾子期。車馬古城隅，喧喧分曉色。行人念歸塗，居者徒慘惻。薄宦共羈旅，論交喜金石。薦以朋酒懽，寧知歲月適。人事坐雲變，出處俄乖隔。關山自茲始，揮袂舉輕策。歲暮寒雲多，野曠陰風積。徵蹄踐嚴霜，別酒臨長陌。應念同時人，獨為未歸客。鍾子忽已死，伯牙其已乎。絕弦謝世人，知音從此無。瓠巴魚自躍，此事見於書。師曠嘗一鼓，群鶴舞空虛。吾恐二三說，其言皆過歟。不然古今人，愚智邈已殊。奈何人有耳，不及鳥與魚。吾嘗思醉翁，醉翁名自我。山林本我性，章服偶包裹。君恩未知報，進退奚為可。自非因讒逐，決去焉能果。前時永陽謫，誰與脫繮鎖。山氣無四時，幽花常婀娜。石泉咽然鳴，野豔笑而傞。賓歡正諠譁，翁醉已岌峨。我樂世所悲，眾馳予坎軻。惟茲三二子，嗜好其同頗。因歸謝岩石，為我刻其左。吾嘗思豐樂，魂夢不在身。三年永陽謫，幽谷最來頻。谷口兩三家，山泉為四鄰。但聞山泉聲，豈識山意春。春至換群物，花開思故人。故人今何在，憔悴潁之濱。人去山自綠，春歸花更新。空令谷中叟，笑我種花勤。與子雖天意，知人昔帝難。一言謀早定，九鼎勢先安。大舜仁由性，成湯治以寬。孤臣恩未報，清血但丸瀾。干戈不用臻無事，朝野多歡樂有年。便坐看揮飛白筆，侍臣新和◇樑篇。衣冠忽見藏原廟，簫鼓愁聞向洛川。寂寞秋風群玉殿，還同恍惚夢鈞天。行殿沉沉畫翣重，淒涼挽鐸出深宮。攀號不悟龍胡遠，侍從猶穿豹尾中。日薄山川長起霧，天寒鬆◇自生風。斯民四十年涵煦，耕鑿安知荷帝功。天於生子厚，稟予獨艱哉。超凌驟拔擢，過盛輒傷摧。苦其危慮心，常使鳴聲哀。投以空曠地，縱橫放天才。山窮與水險，下上極沿洄。故其於文章，出語多崔嵬。人跡所罕到，遺蹤久荒頹。王君好奇士，後二百年來。翦薙髮幽薈，搜尋得瓊瑰。威物不自貴，因人乃為材。惟知古可慕，豈免今所咍。我亦奇子厚，開編每徘徊。作詩示同好，為我銘山隈。久不見南山，依然已秋色。悠哉川上行，復邀城中客。中落山半空，川明潦尤積。飛鳥監中看，行雲舟中白。夷猶白蘋裡，笑傲清風側。極浦追所遠，回峰高易夕。觴詠共留連，高懷追昔賢。惟應謝公興，不減向臨川。宮壇青陌賽牛回，玉琯東風逼曉來。不待嶺梅傳遠信，剪刀先放彩花開。試粉東窗待曉回，共尋春柳傍香臺。不驚樹裡禽初變，共喜釵頭燕已來。紅霧初開上曉霞，共驚風色變年華。香車遙認春雷變，庭雪先開玉樹花。玉琯吹灰夜色殘，雞鳴紅日上仙盤。初驚百舌綿蠻語，已覺東風料峭寒。待曉銅荷剪蠟煤，繡簾春色犯寒來。畫眉不待張京兆，自有新妝試落梅。李徑陰森接翠疇，押簾風日澹清秋。晚烏藏柳棲殘照，遠燕傷風失故樓。星漢經年雖可望，雲波千疊不緘愁。平居革帶頻移孔，誰問無憀沈隱侯。尋芳長恨見花遲，豈意看花獨後期。試藉落英聊共醉，為憐殘萼更攀枝。清香肯以無人減，幽豔惟應有蝶知。開謝兩堪成悵望，傷春不到柳絲時。儉節清名世絕倫，坐令風俗可還淳。貌先年老因憂國，事與心違始乞身。四海儀刑瞻舊德，一◇談笑作閒人，鈴齋幸得親師席，東向時容問治民。事國一心勤以瘁，還家五福壽而康。風波已出憑忠信，鬆◇難凋耐雪霜。昔日青衫遇知己，今來白首再升堂。里門每入從千騎，賓主俱榮道路光。堤柳才黃已落梅，尋芳弭蓋共徘徊。桑城日暖蠶催俗，麥壠風和雉應媒。別浦人嬉遺翠羽，弋林春廢鎖歌臺。歸鞍暮逼宮街鼓，府吏應驚便面回。北關望南山，明嵐雜紫煙。歸雲向嵩嶺，殘雨過伊川。樹繞芳堤外，橋橫落照前。依依半荒苑，行處獨聞蟬。俊域當年仰下風，天涯今日一◇同。高文落筆妙天下，清論揮犀服坐中。江上掛帆明月峽，雲間謁帝紫微宮。山城寂寞少嘉客，喜見瓊枝慰病翁。由來邊將用儒臣，坐以威名撫漢軍。萬馬不嘶聽號令，諸蕃無事著耕耘。夢迴夜帳聞羌笛，詩就高樓對隴雲。莫忘鎮陽遺愛在，北潭桃李正氛氳。為愛江西物物佳，作詩嘗向北人誇。青林霜日換楓葉，白水秋風吹稻花。釀酒烹雞留醉客，鳴機織苧遍山家。野僧獨得無生樂，終日焚香坐結跏。晉人歌蟠蟀，孔子錄於詩。因知聖賢心，豈不惜良時。行樂不及早，朱顏忽焉衰。馳光如騕褭，一去不可追。今也不強飲，後雖悔奚為。三年謫永陽，陷◇不知危。種樹滿幽谷，疏泉瀉清池。新陽染山木，撩亂髮枯枝。無人歌青春，自釂白玉◇。今者荷寬宥，乞州從爾宜。西湖舊已聞，既見又過之。菡萏間紅綠，鴛鴦浮渺彌。四時花與竹，◇俎動可隨。況與賢者同，薰然襲蘭芝。醁醅寒且醥，清唱婉而遲。四坐各已醉，臨觴獨何疑。昔人逢麴車，流涎尚垂頤。況此杯中趣，久得樂無涯。多憂衰病早，心在良可噫。譬若臥櫪馬，聞鼙尚鳴悲。春膏已動◇，百卉漸葳蕤。丹砂得新方，舊疾庶可治。尚可執鞭弭，周旋以忘疲。方瞳如水衲披肩，邂逅相逢為灑然。五百僧中得一士，始知林下有遺賢。莫登樓，樂哉都人方競遊，樓闕夜氣春煙浮。玉輪東來從海陬，纖靄洗盡當空留。燈光月色爛不收，火龍銜山祝千秋。緣竿踏索雜幻優，鼓喧管咽耳欲咻。清風嫋嫋夜悠悠，瑩蹄文角車如流。婭◇扶欄車兩頭，髧髦垂鬟嬌未羞。念昔年少追朋儔，輕衫駿馬今則不。中年病多昏兩眸，夜視曾不如鵂鶹。足雖欲往意已休，惟思睡眠擁衾裯。人心利害兩不謀，春陽稍愆天子憂。安得四野陰雲油，甘澤以時豐麥麰，遊騎踏泥非我愁。憶昔識君初，我少君方壯。風期一相許，意氣曾誰讓。交遊盛京洛，樽俎陪丞相。騄驥日相追，鸞凰志高揚。詞章盡崔蔡，論議皆歆向。文會忝予盟，詩壇推子將。談精鋒愈出，飲劇歡無量。賈勇為無前，餘光誰敢望。茲年五六歲，人事堪悽愴。南北頓暌乖，相離獨飄蕩。失杯由畫足，傷手因代匠。移書雖激切，拙語非欺誑。安知乃心愚，而使所言妄。權豪不自避，斧質誠為當。蒼皇得一邑，奔走踰千嶂。楚峽聽猿鳴，荊江畏蛟浪。蠻方異時俗，景物殊氣象。綠髮變風霜，丹顏侵疾癢。常憂鵩鳥窺，倖免江魚葬。今茲荷寬宥，遷徙來漢上。憔悴戴囚冠，驅馳嗟俗狀。王事多倥傯，學業差遺忘。未能解綬去，所戀寸祿養。舉足畏逢仇，低頭惟避謗。忻聞故人近，豈憚驅車訪。一別各衰翁，相見問無恙。交情宛如舊，歡意獨能強。幸陪主人賢，更值芳洲漲。菱荷亂浮泛，水竹涵虛曠。清風滿談席，明月臨歌舫。已見洛陽人，重聞畫樓唱。怡然臺鬱寫，蹔爾累囚放。自從還邑來，會此驕陽亢。神靈多請禱，租訟煩笞榜。猶須新秋涼，漢水臨清漾。野稼蕩浮雲，晴山開疊障。聊以助吟詠，亦可資酣暢。北轅如未駕，幸子能來貺。供帳拂朝煙，徵鞍去莫攀。人醒風外酒，馬度雪中關。舊府誰同在，新年獨未還。遙應行路者，偏識綵衣斑。沈夫子，胡為醉翁吟，醉翁豈能知爾琴。滁山高絕滁水深，空巖悲風夜吹林。山溜白玉懸青岑，一瀉萬仞源莫尋。醉翁每來喜登臨，醉倒石上遺其簪，雲荒石老歲月侵。子有三尺徽黃金，寫我幽思窮崎嶔。自言愛此萬仞水，謂是太古之遺音。泉淙石亂到不平，指下嗚咽悲人心。時時弄餘聲，言語軟滑如春禽。嗟呼沈夫子，爾琴誠工彈且止。我昔被謫居滌山，名雖為翁實少年。坐中醉客誰最賢，杜彬琵琶皮作弦。自從彬死世莫傳，玉練鎖聲入黃泉。死生聚散日零落，耳冷心衰翁索莫。國恩未報◇祿厚，世事多虞嗟力薄。顏摧鬢改其一翁，心以憂醉安知樂。沈夫子謂我，翁言何苦悲，人生百年間，飲酒能幾時。攬衣推琴起視夜，仰見河漢西南移。滁南幽谷抱山斜，我鑿清泉子種花。故事已傳遺老說，世人今作畫圖誇。金閨引籍子方壯，白髮盈簪我可嗟。試問絃歌為縣政，何如◇俎樂無涯。嘉聞嘉譽藹淮壖，又看吳帆解畫船。隴畝遺民談舊政，江山餘思入新篇。人生白首吾今爾，仕路青雲子勉旃。舉棹南風吹酒醒，離觴莫惜少留連。翰林風月三千首，吏部文章二百年。老去自憐心尚在，後來誰與子爭先。朱門歌舞爭新態，綠綺塵埃試拂弦。常恨聞名不相識，相逢◇酒盍留連。江上寒山祗對門，野花巖草共嶙峋。獨吟群玉峰前景，閒憶紅蓮幕下人。嘉景無人把酒看，縣樓終日獨憑欄。山城歲暮驚時節，已作春風料峭寒。人稟天地氣，乃物中最靈。性雖有五常，不學無由明。輪曲揉而就，木直在中繩。堅金礪所利，玉琢器乃成。仁義不遠躬，勤勤入至誠。學既積於心，猶木之敷榮。根本既堅好，蓊鬱其幹莖。爾曹直勉勉，無以吾言輕。北州遺頌藹嘉聲，東土還聞政有成。組甲光寒圍夜帳，彩旗風暖看春耕。金釵墜鬢分行立，玉麈高談四坐傾。富貴常情誰不羨，愛君風韻有餘清。捕蝗之術世所非，欲究此語興於誰。或雲豐凶歲有數，天孽未可人力支。或言蝗多不易捕，驅民入野踐其畦。因之奸吏恣貪擾，戶到頭歛無一遺。蝗災食苗民自苦，吏虐民苗皆被之。吾嗟此語祗知一，不究其本論其皮。驅雖不盡勝養患，昔人固已決不疑。秉蟊投火況舊法，古之去惡猶如斯。既多而捕誠未易，其失安在常由遲。詵詵最說子孫眾，為腹所孕多昆蚳。始生朝畝暮已頃，化一為百無根涯。口含鋒刃疾風雨，毒腸不滿疑常飢。高原下溼不知數，進退整若隨金鼙。嗟茲羽孽物共惡，不知造化其誰屍。大凡萬事悉如此，禍當早絕防其微。蠅頭出土不急捕，羽翼已就功難施。只驚群飛自天下，不究生子由山陂。官書立法空太峻，吏愚畏罰反自欺。蓋藏十不敢申一，上心雖惻何由知。不如寬法擇良令，告蝗不隱捕以時。今苗因捕雖踐死，明歲猶免為蝝菑。吾嘗捕蝗見其事，較以利害曾深思。官錢二十買一斗，示以明信民爭馳。歛微成眾在人力，頃刻露積如京坻。乃知孽蟲雖其眾，嫉惡苟銳無難為。往時姚崇用此議，誠哉賢相得所宜。因吟君贈廣其說，為我持之告采詩。春深夜苦短，燈冷焰不長。塵蠹文字細，病眸濮無光。坐久百骸倦，中遭群慮戕。尋前顧後失，得一念十忘。乃知學在少，老大不可強。廢書誰與語，嘆息自悲傷。因憶石夫子，徂徠有茅堂。前年來京師，講學居上庠。青衫綴朝士，面有數畝桑。不耐群兒嗤，束書歸故鄉。卻尋茅堂在，高臥泰山傍。聖經日陳前，弟子羅兩廂。大論叱佛老，高聲誦虞唐。賓朋足棗慄，兒女飽糟糠。雖雲待官闕，便欲解朝裳。有似蠶作繭，縮身思自藏。嗟我一何愚，貪得不自量。平生事筆硯，自可娛文章。開口攬時事，論議爭煌煌。退之嘗有云，名聲暫羶香。誤蒙天子知，侍從列班行。官榮日已寵，事業闇不彰。器小以任大，躋顛理之堂。聖君雖不誅，在汝豈自遑。不能雖欲止，怳若失其方。卻欲尋舊學，舊學已榛荒。有類邯鄲步，兩失皆茫茫。便欲乞身去，君恩厚須償。又欲求一州，俸錢買歸裝。譬如歸巢鳥，將棲少徊翔。自覺誠未晚，收愚老縑緗。夢早西堂射圃連，蘭苕初日露華鮮。暈含畫的弦開月，牙算行籌酒滿船。鏤管思催吟韻劇，妓簾陰薄舞衣翩。當筵獨愧探牛炙，儉府芙蓉客盡賢。享國年雖近，斯民澤已深。儉勤成禹聖，仁孝本虞心。方慶逢千載，俄驚遏八音。天愁嵩嶺外，雲慘洛川潯。仗動千官衛，神行永珍陰。孤臣恩未報，清血但盈襟。文景孜孜僉與恭，慨然思就太平功。興隆學校皇家盛，放斥繽嬙永巷空。威懾黠羌方問罪，丹成仙鼎忽遺弓。霜清日薄簫笳咽，萬國悲號慘澹中。千齡應運◇天人，四海方欣政日新。忽見九門陳羽衛，猶疑五載欲時巡。觚日月暗翔金鳳，輦道霜清臥石麟。白首舊臣瞻畫翣，秋風淚灑屬車塵。並轡登北原，分首昭陵道。秋風吹行衣，落日下霜草。昔日憩鞏縣，信馬行草早。行行過任村，遂歷黃河隩。登高望河流，洶洶若怒鬧。予生平居南，但聞河浩渺。停鞍暫遊目，茫洋肆驚眺。並河行數曲，山坡亦縈繞。甖子與山口，呀險乃天灶。秤鉤真如鉤，上下欲顛倒。虎牢吏當關，譏問名已告。滎陽夜聞雨，故人留我笑。明朝已高塵，輤車引旌纛。傳雲送主喪，窀穸詣墳兆。後乘皆輜軿，輪轂相輝照。辟易未及避，廬兒已呵噭。午出鄭東門，下馬僕射廟。中牟去鄭遠，記裡十餘堠。抵牟日已暮，僕馬困米槁。漸望閶闔門，崛若中天表。趨門爭道入，羈鞅不及掉。浪墥遊九衢，風埃嘆何浩。京師天下聚，奔走紛擾擾。但聞街鼓喧，忽忽夜復曉。追懷洛中俊，已動思歸操。為別未期月，音塵一何杳。因書寫行役，聊以為君導。憶昨君當使北時，我往別君飲君家。愛君小鬟初買得，如手未觸新開花。醉中上馬不知夜，但見九陌燈火人諠譁。歸來不記與君別，酒醒起坐空諮嗟。自我我亦隨往矣，行即逢君何恨邪。豈知前後不相及，歲月◇◇行無涯。古北嶺口踏新雪，馬盂山西看落霞。風雲暮慘失道路，◇谷夜靜聞◇◇。行迷方向但看日，度盡山險方逾沙。客心漸遠誠易感，見君雖晚喜莫加。我後君歸祗十日，君先躍馬未足誇。新年花發見回鴈，歸路柳暗藏嬌鴉。而今春物已爛漫，念昔草木冰未芽。人生每苦勞事役，老去尚能憐物華。從今有暇即相過，安得載酒長盈車。古人不可見，古人琴可彈。彈為古曲聲，如與古人言。琴聲雖可聽，琴意誰能論。橫琴置床頭，當午曝背眠。夢見一丈夫，嚴嚴古衣冠。登床取之坐，調作南風弦。一奏風雨來，再鼓變雲煙。鳥獸盡嚶鳴，草木亦滋蕃。乃知太古時，未遠可追還。方彼夢中樂，心知口難傳。既覺失其人，起坐涕丸瀾。四時慘舒不可調，冬夏寒暑易鬱陶。春陽著物大軟媚，獨有秋節最勁豪。金方堅剛屏炎瘴，兌氣高爽清風飈。煙霞破散灝氣豁，山河震發地脈搖。天開寶監露寒月，海拍積雪卷怒潮。光輝通透奪星耀，蟠潛驚奮鬥蜃蚊。高樓精爽毛髮竦，壯懷直恐衝斗杓。欲飛輕衣上拂漢，擬乘王氣戲鷺濤。念時文法密於織，羈縻束縛不自聊。豈無策議獻人主，扼持舌在口已膠。當秋且幸際軒豁，誰能兒女聽螗蜩。君方壯歲襟宇快，名聲樂與家聲高。輕舟從遊山川底，詩酒合興皆翹翹。堪嗟宋玉自悲攪，可並張翰同逍遙。功名富貴有時到，忍把壯節良辰消。高亭昭初日，竹影涼蕭森。新篁漸解籜，翠色日已深。雨多苔莓青，幽徑無人尋。靜趣久乃得，暫來聊解襟。清風颯然生，鳴鳥送好音。佳時不易得，濁酒聊自斟。興盡即言返，重來期抱琴。啾啾竹間鳥，日夕相嚶鳴。悠悠水中魚，出入藻與萍。水竹魚鳥家，伊誰作斯亭。翁來無車馬，非與彈戈並。潛者入深淵，飛者散縱橫。奈何翁屢來，浪使飛走驚。忘爾榮與利，脫爾冠與纓。還來尋魚鳥，傍此水竹行。鳥語弄蒼翠，魚遊翫清澄。而翁乃何為，獨醉還自醒。三者各自適，要歸亦同情。翁乎知此樂，無厭日來登。幕府文書日已稀，清◇歲晏喜札攜。寒山帶郭穿鬆路，瘦馬尋春踏雪泥。翠蘚蒼崖森古木，綠蘿盤石暗深溪。為貪賞物來猶早，迎臘梅花吐未齊。楚肆固知難衒玉，丘門安敢輒論詩。藏之十襲真無用，報以雙金豈所宜。已恨語言多猥冗，況因杯杓正淋漓。願投幾格資咍噱，欲展須於欲睡時。清晨琳闕聳漓岏，弭節齋坊暫整冠。玉案拜時香嫋嫋，畫廊行處佩珊珊。壇場夜雨蒼苔古，樓殿春風碧瓦寒。我是蓬萊宮學士，朝真便合列仙官。蘇梅久作黃泉客，我亦今為白髮翁。臥讀楊蟠一千首，乞渠秋月與春風。南國鄰鄉邑，東都並雋遊。賜袍聯唱第，命相見封侯。念昔趨黃合，相看笑白頭。盛衰同俯仰，旌旐送山丘。連章相府辭榮寵，擁旆名都出鎮臨。年少已推能宰社，鄉人終不見揮金。長蛟息浪歸帆穩，喬木生煙蔽日深。平昔家庭敦友愛，可憐鬆檟亦連陰。烏巷招邀謝墅中，紫囊香佩更臨風。塵驚野火遙知獵，目送雲羅但聽鴻。六著比犀鳴博勝，百嬌柘矢捧壺空。解衣對子歡何極，玉井移陰下翠桐。偷得青州一歲閒，四時終日面孱顏。須知我是愛山者，無一詩中不說山。醉翁到處不曾醒，問向青州作麼生。公退留賓誇酒美，睡餘欹枕看山橫。岸有時而為谷，海有時而為田，虞舜已歿三千年。耕田浚井雖鄙事，至今遺蹟存依然。歷山之下有寒泉，向此號泣於旻天。無情草木亦改色，山川慘淡生雲煙。一朝垂衣正南面，◇夔稷契來聯翩。功高德大被萬世，今人過此猶留連。齊州太守政之暇，鑿渠開沼疏清漣。遊車擊轂惟恐後，眾卉亂髮如爭先。豈徒邦人知樂此，行客亦為留徵軒。西戎負固稽天誅，勇夫戰死智士謨。上人知白何為者，年少力壯逃浮屠。自言平戎有古操，抱琴欲進為我娛。我材不足置廊廟，力弱又不堪戈殳。遭時有事獨無用，偷安飽食與汝俱。爾知平戎競何事，自古無不由吾儒。周宣六月伐獫狁，漢武五道徵匈奴。方叔召虎乃真將，衛青去病誠區區。建功立業當盛日，後世稱詠於詩書。平生又欲慕賈誼，長纓直請系單于。當衢理檢四面啟，有策不獻空踟躕。◇君為我奏此曲，聽之空使壯士籲。推琴置酒恍若失，誰謂子琴能起予。東城移疾久離居，安得疑蛇意盡袪。諸老何為讒賈誼，君王猶未識相知。浮沉俗喜隨時態，磊落材多與世疏。誰謂文章金馬客，翻同憔悴楚三閭。秋風吹浮雲，寒雨灑清曉。鮮鮮牆下菊，顏色一何好。好色豈能常，得時仍不早。文章損精神，何用覷天巧。四時悲代謝，萬物世凋槁。豈知寒監中，兩鬢甚秋草。東城彼詩翁，學問同少小。風塵世事多，日月良會少。我有一◇酒，念君思共倒。上浮黃金蕊，送以清歌嫋。為君發朱顏，可以卻君老。幽憂無以銷，春日靜愈長。薰風入花骨，花枝午低昂。往來採花蜂，清蜜未滿房。春事已爛漫，落英漸飄揚。蛺蝶無所為，飛飛助其忙。啼鳥亦屢變，新音巧調篁。遊絲最無事，百尺拖晴光。天工施造化，萬物感春陽。我獨不知春，久病臥空堂。時節去莫挽，浩歌自成傷。依依節物舊年光，人去花開益可傷。聖主聰明無色惑，不須西風返魂香。朝雲來少室，日暮向箕山。本以無心出，寧隨倦客還。春歸伊水綠，花晚洛橋閒。誰有餘◇酒，相期一解顏。北風吹沙千里黃，馬行確犖悲摧藏。當冬萬物慘顏色，冰雪射日生光芒。一年百日風塵道，安得朱顏長美好。攬鞍鞭馬行勿遲，酒熟花開二月時。別君今幾時，歲月如插羽。悠悠寢與食，忽忽朝復暮。紛紛竟何為，凜凜還自懼。朝廷無獻納，倉廩徒耗蠹。風霜苦見侵，衰病日增故。江湖豈不思，懇悃布已屢。美哉廣陵公，風政傳道路。優遊侍從臣，左右天子顧。君來一何遲，我請亦有素。何當兩還分，尚冀一相遇。把手或未能，尺書幸時寓。新晴竹林茂，日夕愛此君。佳禽哢翠樹，若與幽人親。掃徑綠苔靜，引流清派分。開軒見遠岫，欹枕送歸雲。桐槿漸秋意，琴觴懷友文。浩然滄洲思，日厭京洛塵。車騎方開府，樑王多上賓。平時罷飛檄，行樂喜從軍。騎省悼亡後，漳濱多病身。南窗若可傲，方事陶潛巾。老大惜時節，少年輕別離。我歌君當和，我酌君勿辭。豔豔庭下菊，與君吟繞之。擷其黃金蕊，泛此白玉◇。君勿愛此花，問君此何時。秋風日益高，霜露漸離披。芳歲忽已晚，朱顏從此衰。念君將舍我，車馬去有期。君行一何樂，我意獨不怡。飛兔不戀群，奔風誰能追。老驥但伏櫪，壯心良可悲。憶昨初為亳守行，暫休車騎汝陰城。喜君再共樽俎樂，憐我久懷丘壑情。累牘已嘗陳素志，新春應許遂歸耕。老年雖不堪東作，猶得酣歌詠太平。師魯天下才，神鋒凜豪雋。逸驥臥秋櫪，意在騤騤迅。平居弄翰墨，揮灑不停瞬。談笑帝王略，驅馳古今論。良工正求玉，片石胡為韞。憶昨初受命，同下紫宸朝。問君當何之，笑指北斗杓。共唸到幾時，春風約回鑣。所持既異事，前後忽相遼。歲月坐易失，山川行知遙。回頭三千里，雙闕在紫霄。我老倦鞍馬，安能事吟嘲。君才綽有餘，新句益飄飄。前日逢呂郭，解鞍憩山腰。僮僕相問喜，馬鳴亦蕭蕭。出君桑乾詩，寄我慰寄寂。又喜前見君，相期駐徵軺。雖知不久留，一笑樂亦聊。歸路踐冰雪，還家脫狐貂。君行我即至，春酒待相邀。因倚蘭臺翠雲嚲。睡未足、雙眉尚鎖。潛身走向伊行坐。孜孜地、告他梳裹。發妝酒冷重溫過。道要飲、除非伴我。丁香嚼碎偎人睡，猶記恨、夜來些個。徐生純明白玉璞，焦子皎潔寒泉冰。清光瑩爾互輝映，當暑自可消炎蒸。平湖綠波漲渺渺，高榭古木陰層層。嗟哉我豈不樂此，雖雖欲往身未能。俸優食飽力不用，官閒日永睡莫興。不思高飛慕鴻鵠，反此愁臥償蚊蠅。三年永陽子所見，山林自放樂勝。清泉白石對斟酌，巖花野鳥為交朋。崎嶇◇谷窮上下，追逐猿狖爭超騰。酒美賓佳足自負，飲酣氣橫猶驕矜。奈何乖離才幾日，蒼顏非舊白髮增。強歡徒勞歌且舞，勉飲寧及合與升。行揩眼眵旋看物，坐見樓閣先愁登。頭輕目明腳力健，羨子志氣將飄凌。只今心意已如此，終竟事業知何稱。少壯及時宜努力，老大無堪還可憎東州幾日倦徵軒，千騎驂驔白草原。鴈入寒雲驚曉角，雞鳴蒼海浴朝暾。國恩未報身先老，客思無憀歲已昏。誰得平時為郡樂，自憐痟渴馬文園。樽俎逢佳節，簪纓奉宴居。林光拂衣冷，雲影入池虛。酒色風前綠，蓮香水上疏。飛談交玉麈，聽曲躍文魚。粉籜春苞解，紅榴夏實初。睢園多美物，能賦謝相如。歲晚勞徵役，三齊舊富閒。人行桑下路，日上海邊山。軒冕非吾志，風霜犯客顏。惟應思潁夢，先過穆陵關。梢梢兩竹枝，甘露葉間垂。草木有靈液，陰陽凝以時。深山與窮谷，往往嘗有之。幸當君子軒，得為眾人知。物生隨所託，晦顯各有宜。聊以助歌詠，兼堪飲童兒。朝渡汝河流，暮宿楚山曲。城陰日下寒，野氣春深綠。徵車倦長道，故國有喬木。行行漸樂郊，東風滿平陸。磚瓦賤微物，得廁筆墨間。於物用有宜，不計醜與妍。金非不為寶，玉豈不為堅。用之以發墨，不及瓦礫頑。乃知物雖賤，當用價難攀。豈惟瓦礫爾，用人從古難。蘇子歸黃泉，筆法遂中絕。賴有蔡君謨，名聲馳晚節。醉翁不量力，每欲追其轍。人生浪自苦，以取兒女悅。豈止學書然，自悔從今決。學書不覺夜，但怪西窗暗。病目故已昏，墨不分濃淡。人生不自知，勞苦殊無憾。所得乃虛名，榮華俄頃暫。豈止學書然，作銘聊自鑑。中渡橋邊十里堤，寒蟬落盡柳條衰。年年塞下春風晚，誰見輕黃弄色時。得歸還自嘆淹留，中渡橋邊柳拂頭。記得來時橋上過，斷冰殘雪滿河流。溪山擊鼓助雷驚，逗曉靈芽發翠莖。摘處兩旗香可愛，貢來雙鳳品尤精。寒侵病骨惟思睡，花落春愁未解酲。喜共紫甌吟且酌，羨君蕭灑有餘清。有詩鶴勿喜，無詩鷳勿悲。人禽固異性，所趣各有宜。朝戲青竹林，暮棲高樹枝。咿呦山鹿鳴，格磔野鳥啼。聲音不相通，各以類自隨。使鶴居籠中，垂頭以聽詩。鶢鷗享鍾鼓，魚鳥見西施。鷳鶴不宜爭，所爭良可知。蚍蜉與蟻子，為物固已微。當彼兩交◇，勇如聞鼓鼙。有心皆好勝，未免爭是非。於我一何薄，於彼一何私。欄檻啄花卉，叫號驚睡兒。跳踉兩腳長，落泊雙翅垂。何足充翫好，於何定妍媸。鷳口不能言，夜夢以告之。主人起謝鷳，從我今幾時。僮奴謹守護，出入煩提攜。逍遙遂棲息，飲啄安雄雌。花底弄日影，風前理毛衣。豈非主人恩，報效爾宜思。主人今白髮，把酒無翠眉。養鶴鷳又◇，我言堪解頤。檐瓦蕭蕭雨勢疏，寂寥官舍與君俱。身遭鎖閉如鸚鵡，病識陰晴似鵓鴣。年少自愁花爛熳，春寒偏著老肌膚。莫嫌來往傳詩句，不爾須當泥酒壺。鴨腳生江南，名實未相浮。絳囊因入貢，銀杏貴中州。致遠有餘力，好奇自賢侯。因令江上根，結實夷門秋。始摘才三四，金奩獻凝旒。公卿不及議，天子百金酬。歲久子漸多，累累枝上稠。主人名好客，贈我比珠投。博望昔所徙，蒲萄安石榴。想其初來時，厥價與此侔。今也◇中國，籬根及牆頭。物性久雖在，人情逐時流。惟當記其始，後世知來由。是亦史官法，豈徒續君謳。白子來自西，投我文與書。升階揖讓席，言氣溫且舒。萬轍走聲利，獨趨仁義塗。仁義荒已久，斤鋤費耕除。吾常患力寡，欣子好古徒。終當竭其力，剆治為通衢。旗旄侍天子，安駕五輅車。盡驅天子民，垂白歌其隅。子其從我遊，有志知何如。累累盤中蛤，來自海之涯。坐客初未識，食之先嘆嗟。五代昔乖隔，九州如剖瓜。東南限淮海，邈不通夷華。於時北州人，食食陋莫加。雞豚為異味，貴賤無等差。自從聖人出，天下為一家。南產錯交廣，西珍富◇巴。水載每連舳，陸輸動盈車。溪潛細毛髮，海怪雄須牙。豈惟貴公侯，閭巷飽魚蝦。此蛤今始至，其來何晚邪。螯蛾聞二名，久見南人誇。瑞璨殼如玉，斑斕點生花。含漿不肯吐，得火遽已呀。共食惟恐後，爭先屢成譁。但喜美無厭，豈思來甚遐。多◇海上翁，辛苦斲泥沙。採掇本芳陂，移根向玉池。晴香滋白露，翠色弄清漪。雨歇涼飈起，煙明夕照移。如何江上思，偏動越人悲。池面風來波瀲瀲，波間露下葉田田。誰於水上張青蓋，罩卻紅妝唱採蓮。春巖瀑泉響，夜久山已寂。明月淨松林，千峰同一色。焦生獨立士，勢利不可恐。誰言一身窮，自待九鼎重。有能揭之行，可謂仁者勇。呂侯相家子，德義勝華寵。焦生得其隨，道合若膠鞏。始生及吾門，徐子喜驚踴。曰此難致寶，一失何由踵。自吾得二生，粲粲獲雙珙。奈何奪其一，使我意紛◇。吾嘗愛生材，抽擢方鬱蓊。猶須老霜雪，然後見森聳。況從主人賢，高行可傾竦。讀書趨簡要，害說去雜冗。新文時我寄，庶可蠲煩壅。端溪琢出缺月樣，蘄州織成雙水紋。呼兒置枕展方簟，赤日正午天無雲。黃琉璃光綠玉潤，瑩淨冷滑無埃塵。憶昨開封暫陳力，屢乞殘骸避煩劇。聖君哀憐大臣閔，察見衰病非虛飾。猶蒙不使如罪去，特許遷官還舊職。選材臨事不堪用，見利無◇惟苟得。一從僦舍居城南，官不坐曹門少客。自然唯與睡相宜，以賴遭閒何愜適。從來羸苶苦疲睏，況此煩歊正炎赫。少壯喘息人莫聽，中年鼻軒尤惡聲。痴兒掩耳謂雷作，◇婦驚窺疑釜鳴。蒼蠅蠛蠓任緣撲，蠹書懶架拋縱橫。神昏氣濁一如此，言語思慮何由清。嘗聞李白好飲酒，欲與鐺杓同生死。我今好睡又過之，身與二物為三爾。江西得請在旦暮，收拾歸裝從此始。終當卷簟攜枕去，築室買田清潁尾。河水激箭險，誰言航葦遊。堅冰馳馬渡，伏浪卷沙流。樹落新摧岸，湍驚忽改洲。鑿龍時退鯉，漲潦不分牛。萬里通槎漢，千帆下漕舟。怨歌今罷築，故道失難求。灘急風逾響，川寒霧不收。談能窮禹跡，空欲問張侯。大川雖有神，淫祀亦其俗。石馬系祠門，山鴉噪叢木。潭潭村鼓隔溪聞，楚巫歌舞送迎神。畫船百丈山前路，上灘下峽長來去。江水東流不暫停，黃牛千古長如故。峽山侵天起青嶂，崖崩路絕無由上。黃牛不下江頭飲，行人惟向舟中望。朝朝暮暮見黃牛，徒使行人過此愁。山高更遠望猶見，不是黃牛滯客舟。大絃聲遲小弦促，十歲嬌兒彈啄木。啄木不啄新生枝，惟啄槎牙枯樹腹。花繁蔽日鎖空園，樹老參天杳深谷。不見啄木鳥，但聞啄木聲。春風和暖百鳥語，山路磽确行人行。啄木飛從何處來，花間葉底時丁丁。林空山靜啄愈響。行人舉頭飛鳥驚。嬌兒身小指撥硬，功曹廳冷絃索鳴。繁聲急節傾四坐，為爾飲盡黃金觥。楊君好雅心不俗，太學官卑飯脫粟。嬌兒兩幅青布裙，三腳木床坐調曲。奇書古畫不論價，盛以錦囊裝玉軸。披圖掩卷有時倦，臥聽琵琶仰看屋。客來呼兒旋梳洗，滿額花鈿貼黃菊。雖然可愛眉目秀，無奈長飢頭頸縮。宛陵詩翁勿誚渠，人生自足乃為娛，此兒此曲翁家無。祕訣誰傳妙若神，能將題品◇朝紳。因言禍福兼忠孝，吾愛君平善誨人。春盡沂風暖，芹生泮水清。雙旌榮照路，博帶儼盈庭。函丈師臨席，鏘金壁有經。諸生拜玉袞，欣識象丘形。我嗟繮鎖若牽拘，久羨南山去結廬。自顧豈勞君借譽，偶然章服裹猿狙。潁陽道士青霞客，來似浮雲去無跡。夜朝北斗太清壇，不道姓名人不識。我有龍團古蒼璧，九龍泉深一百尺。憑君汲井試烹之，不是人間香味色。始吾尚幼學弄筆，群兒爭誦公初文。嗟我今年已白髮，公初相見猶埃塵。傳家尚喜有二子，始知靈珠出淮濱。去年束書來上國，欲以文字驚眾人。駑駘群馬斂足避，天衢讓路先騏驎。尚書禮部奏高第，斂衣襆硯趨嚴宸。曈曈春日轉黃傘，藹藹賦筆摛青雲。我時寓直殿廬外，眾中迎子笑以忻。明朝失意落入後，我為沮氣羞出門。得官高要幾千裡，猶幸海遠無惡氛。英英帝圃多鸞凰，上下羽翼何繽紛。期子當呼丹山鳳，為瑞相與來及群。青山四顧亂無涯，雞犬蕭條數百家。楚俗歲時多雜鬼，蠻鄉言語不通華。繞城江急舟難泊，當縣山高日易斜。擊鼓踏歌成夜市，遨龜卜雨趁燒畲。叢林白晝飛妖鳥，庭砌非時見異花。惟有山川為勝絕，寄人堪作畫圖誇。古堤老柳藏春煙，桃花水下清明前。江南太守見之笑，擊鼓插旗催解船。侍中令德宜有後，學士清才方少年。文章秀粹得家法，筆畫點綴多餘妍。藏書萬卷復強記，故事累朝能口傳。來居侍從乃其職，遠置州郡誰謂然。交遊一時盡英俊，車馬兩岸來聯翩。船頭朝轉暮千里，有酒胡不為留連。京師英豪域，車馬日紛紛。唐生萬里客，一影隨一身。出無車與馬，但踏車馬塵。日食不自飽，讀書依主人。夜夜客枕夢，北風吹孤雲。翩然動歸思，旦夕來叩門。終年少人識，逆旅惟我親。來學媿道矒，贈歸慚橐貧。勉之期不止，多獲由力耘。指家大嶺北，重湖浩無垠。飛鴈不可到，書來安得頻。伊川不到十年間，魚鳥今應怪我還。浪得浮名銷壯節，羞將白髮見青山。野花向客開如笑，芳草留人意自閒。卻到謝公題壁處，向風清淚獨潺潺。久作遊邊客，常悲入塞笳。今茲一尉遠，猶困折腰嗟。白馬關中道，青天棧外家。過秦應弔古，惟有故山斜。歸袂搖搖心浩然，曉船鳴鼓轉風灘。朝廷失士有司恥，貧賤不憂君子難。執手聊須為醉別，還家何以慰親懽。自◇知子不能薦，白首胡為侍從官。羽龠興東序，春秋紀上丁。行祠漢丞相，學禮魯諸生。俎豆兼三代，樽罍奠兩楹。霧中槐市暗，日出杏壇明。昔齒公卿胄，嘗聞弦誦聲。何須向闕里，首善本西京。夜雨殘芳盡，朝暉宿霧收。蘭香才馥徑，柳暗欲翻溝。夏木繁堪結，春蹊翠已稠。披襟楚風快，伏檻更臨流。幕府三年客，群居幾日親。初分闕口路，猶見洛陽人。◇麥晴將秀，田花晚自春。向家行漸近，豈復倦徵輪。瑤花飛雪蕩離愁，鷤鴃驚風下綠疇。睢苑樹荒誰共客，楚江楓老獨悲秋。千重錦浪翻如箭，萬疊春山翠入樓。章陌柳條今在否，定臨溝水拂東流。綠髮襄陵新長官，面顏雖老渥如丹。折腰聊為五斗屈，把酒猶能一笑歡。紅棗林繁欣歲熟，紫檀皮軟御春寒。民淳政簡居多樂，無苦思歸欲掛冠。之子問伊川，伊川已春色。綠芷雜芳浦，青溪含白石。山阿昔留賞，屐齒無遺蹟。惟有巖桂花，留芳待歸客。被薦方趨召，還鄉仍綵衣。看山向家近，上路逐鴻飛。結綬同為客，登高獨送歸。都門足行者，莫訝柳條稀。江水深無聲，江雲夜不明。抱琴舟上彈，棲鳥林中驚。游魚為跳躍，山風助清泠。境寂聽愈真，弦舒心已平。用茲有道器，寄此無景情。經緯文章合，諧和雌雄鳴。颯颯驟風雨，隆隆隱雷霆。無射變凜冽，黃鍾催發生。詠歌文王雅，怨刺離騷經。二典意澹薄，三盤語丁寧。琴聲雖可狀，琴意誰可聽。雲間徵鴈水間棲，矰繳方多羽翼微。歲晚江湖同時客，莫辭伴我更南飛。曾向齋宮詠麥秋，綠陰佳樹覆牆頭。重來滿地新霜葉，卻憶初聞黃慄留。千頃芙蕖蓋水平，揚州太守舊多情。畫盆圍處花光合，紅袖傳來酒令行。舞踏落暉留醉客，歌遲檀板換新聲。如今寂寞西湖上，雨後無人看落英。嘗聞紹述絳守居，偶來覽登週四隅。異哉樊子怪可籲，心欲獨出無古初。窮荒搜幽入有無，一語詰曲百盤紆。孰雲已出不剽襲，句斷欲學盤庚書。荒煙古木蔚遺墟，我來嗟祗得其餘。栢槐端莊偉丈夫，蒼顏鬱郁老不枯。靚容新麗一何姝，清池翠蓋擁紅蕖。胡鬅虎搏豈足道，記錄細碎何區區。虙氏八卦畫河圖，禹湯皋虺暨唐虞。豈不古奧萬世模，嫉世姣巧習卑汙。以奇矯薄駭群愚，用此猶得追韓徒。我思其人為躊躇，作詩聊謔為坐娛。卓犖東都子，姓名聞十年。窮冬雪塞空，千里至我門。子足未及閾，我衣驚倒顛。僕童相視疑，寮吏或不然。俛首鵠鶴啄，進趨鳧鴈聯。青衫靴兩腳，言色倩以溫。於公門豈少，乃獨得公懽。受知固不易，知士誠尤難。我思屈童吏，欲辯難以言。觴豆及嘉節，高堂列群賢。文章看落筆，論議馳後先。破石出至寶，決高瀉長川。光暉相磨晻，浩渺肆波瀾。寮吏媿我嘆，僕童恪生顏。我顧寮吏嘻，士豈此以觀。此聊為戲耳，以驚僕童昏。士欲見其守，視其居賤貧。欲知其所趨，試以義利幹。我始識其面，已窺其肺肝。禮有來必往，木瓜報琅玕。十年思見之，一日舍我還。何用慰離居，贈子以短篇。火數四百炎靈銷，誰其代者當塗高。窮奸極酷不易取，始知文章基扃牢。坐揮長喙啄天下，豪傑競起如蝟毛。董呂傕汜相繼死。紹術權備爭咆咻。力強者勝怯者敗，豈較才德為功勞。然猶到手不敢取，而使螟蝗生蝮蜪。子丕當初不自恥，敢謂舜禹傳之堯。得之此以失亦此，誰知三馬食一槽。當其盛時爭意氣，叱吒雷雹生風飈。干戈戰罷數功閥，周蔑方召堯無皋。英雄致酒奉高會，巍然銅雀高迢迢。圓歌宛轉激清徵，妙舞左右回纖腰。一朝西陵看拱木，寂寞繐帳空蕭蕭。當時淒涼已可嘆，而況後世悲前朝。高臺已傾漸平地，此瓦一墜埋蓬蒿。苔文半滅荒土蝕，戰血曾經野火燒。敗皮弊網各有用，誰使鐫鑱成凸凹。景山筆力若牛弩，句遒語老能揮毫。嗟予奪得何所用，簿領朱墨徒紛淆。走官南北未嘗舍，緹襲三四勤緘包。有時屬思欲飛灑，意緒軋軋難抽繰。舟行屢備水神奪，往往冥晦遭風濤。質頑物久有精怪，常恐變化成靈妖。名都所至必傳玩，愛之不換魯寶刀。長歌送我怪且偉，欲報慚愧無瓊瑤。河橋別柳減春條，隔浦挐音聽已遙。千里羹蓴誇敵酪，滿池滮稻欲鳴蜩。東風楚岸神靈雨，殘月吳波上下潮。如吊湘累搴香若，秋江斜日駐蘭橈。自古天下事，及時難必成。為謀於未然，聰者或莫聽。患至而後圖，智者有不能。未遠前日悔，可為來者銘。熙熙彼西人，老死織與耕。狂羝一朝叛，烽火四面驚。用兵五六年，首惡竟逃刑。仰賴天子聖，乾坤量包並。苗頑不率德，舜羽舞於庭。謂此雖異類，有生亦含情。藩籬被觸突，譬若豨與◇。馴擾以芻豢，可呼隨指令。稱藩效臣職，冠帶復人形。四海得休息，瘡痍肉新生。敢問前孰失，恃安而弛兵。酒餚為善將，循默乃名卿。慮患謂生事，高談笑難行。一方兵遽起，愚智共營營。上煩天子仁，旰食憂吾氓。謀議及臺皁，幽棲訪巖扃。小利不足為，涓流助滄溟。大功難速就，倉卒始改更。徒自益紛擾，何由集功名。乃知深遠畫，施設在安平。今也實其時，監前豈非明。嚴嚴經略府，◇俎集豪英。千營飽而嬉，萬馬牧在垧。相公黃合老，與國為長城。張子美而秀，文章博群經。從軍古云樂，知己士所榮。感激報恩義，當來請長纓。漢詔崇儒術，虞庠講帝猷。叢楹新寶構，萬杵逐歡謳。照爛雲甍麗，迴環壁水流。冠童儀盛魯，蒿柱德同周。舞翟彌文鬱，橫經盛禮修。微生聽昕鼓，願齒夏弦遊。搖搖牆頭花，笑笑弄顏色。荒涼眾草間，露此紅的皪。草木本無情，及時如自得。青春不可恃，白日忽已昃。繞之重吟哦，歸坐成嘆息。人生浪自苦，得酒且開釋。不見宛陵翁，作詩頭早白。搖搖牆頭花，豔豔爭青娥。朝見開尚少，暮看繁已多。不惜花開繁，所惜時節過。昨日枝上紅，今日隨流波。物理固如此，去來知奈何。達人但飲酒，壯士徒悲歌。豪橫當年氣吐虹，蕭條晚節鬢如蓬。欲知潁水新居士，即是滁山舊醉翁。所樂藩籬追尺鷃，敢言寥廓逐冥鴻。期公歸輔巖廊上，顧我無忘畎畝中。一別相逢十七春，頹顏衰發互相詢。江湖我再為遷客，道路君猶困旅人。老驥骨奇心尚壯，青松歲久色逾新。山城寂寞難為禮，濁酒無辭舉爵頻。欲知歸計久遷延，三十篇詩二十年。受寵不思身報效，乞骸惟冀上衰憐。相如舊苦中痟渴，陶令猶能一醉眠。材薄力殫難勉強，豈同高士愛林泉。經時移病久端居，玉署新秋獨直廬。夜靜樓臺落銀漢，人閒鈴索少文書。江湖未去年華晚，煙火微涼暑雨初。敢向聖朝辭寵祿，多慚禁御養慵◇。昔年洛浦見花落，曾作悲歌歌落花。愁來欲遣何可柰，時向金河尋杜家。杜家花雖非絕品，猶可開顏為之飲。少年意氣易成懽，醉不還家伴花寢。一來京國兩傷春，憔悴窮愁九陌塵。紅房紫莟處處有，騎馬欲尋無故人。黃河三月入隋河，河水多時悵望多。為憐此水來何處，中有伊流與洛波。忽聞君至自西京，洗眼相看眼暫明。心衰面老畏人問，驚我瘦骨清如冰。今年七月妹喪夫，稚兒孀女啼呱呱。季秋九月予喪婦，十月厭厭成病軀。端居移病新城下，日不出門無過者。獨行時欲強高歌，一曲未終雙涕灑。可憐明月與春風，歲歲年年事不同。暫別已嗟非舊態，再來應是作衰翁。感時惜別情無已，無酒送君空有淚。西歸必有問君人，為道別來今若此。清晨下直大明宮，馳馬悠然宿露中。金闕雲開滄海日，天街雨後綠槐風。歲華忽忽雙流矢，鬢髮蕭蕭一病翁。名在玉堂歸末得，西山畫閣興何窮。芳菲能幾時，顏色如自愛。鮮鮮弄霜曉，嫋嫋含風態。蕙蘭殞秋香，桃李媚春醉。時節雖不同，盛衰終一致。莫笑黃菊花，籬根守憔悴。窮山荒僻人罕顧，子以一身千里來。問子之勤何所欲，自慚報子無瓊瑰。非徒多難學久廢，世事漸懶由心衰。吳興先生富道德，侁侁弟子皆賢材。鄉閭禮讓已成俗，餘風漸被來江淮。子年方少力可勉，往與夫子為顏回。四時成萬物，寒暑迭鈞陶。壯陽當用事，大夏蒸炎歊。造化本無情，怨諮徒爾勞。身微天地闊，四顧無由逃。九門閶闔開，萬仞崑崙高。積雪寒凜凜，清風吹寥寥。嗟我雖欲往，而身無羽毛。陽暉爍四野，萬里纖雲收。羲和困路遠，正午當空留。枝條不動影，草木皆含愁。深林虎不嘯，臥喘如吳牛。蜩蟬一何微，嗟爾徒啾啾。平生不省問田園，白首忘懷道更尊。已上印書辭北闕，稍留冠蓋餞東門。馮唐老有為郎戀，疏廣終無任子恩。今日榮歸人所羨，兩兒腰綬擁高軒。試問玉蟾寒皎皎，何如銀燭亂熒熒。不知桂魄今何在，應在吾家紫石屏。蝶遶蜂遊露滿盤，芳條可惜折來殘。我緣多病經春臥，砌下花開不暇看。感君一顧重千金，贈君白璧為妾心。舟中繡被薰香夜，春雪江頭三尺深。西陵長官頭已白，憔悴窮愁媿相識。手持玉斝唱陽春，江上海花落如積。津亭送別君未悲，夢闌酒解始相思。須知巫峽聞猿處，不似荊江夜雪時。昔逢詩老伊水頭，青衫白馬渡伊流。漢聲八節響石樓，坐中辭氣凌清秋。一飲百盞不言休，酒酣思逸語更遒。河南丞相稱賢侯，後車日載枚與鄒。我年最少力方優，明珠白璧相報投。詩成希深擁鼻謳，師魯捲舌藏戈矛。三十年間如轉眸，屈指十九歸山丘，凋零所餘身百憂。晚登玉墀侍珠旒，詩老齏鹽太學愁。乖離會合謂無由，此會天幸非人謀。頷須已白齒根浮，子年加我貌則不。歡猶可強閒屢偷，不覺歲月成淹留。文章落筆動九州，釜甑過午無饙餾。良時易失不早收，篋瓦礫遺琳璆。薦賢轉石古所尤，此事有職非吾羞。命也難知理莫求，名聲赫赫掩諸幽。翩然素旐歸一舟，送子有淚流如溝。東北歸川決決流，泛艎青渚暫夷猶。遙登灞岸空回首，不見長安但舉頭。揮手嵇琴空墮睫，開樽魯酒不忘憂。青門柳色春應遍，猶自留連杜若洲。昔憩甘棠長舊圍，重來城郭嘆人非。隨車仍是為霖雨，被袞何如衣錦歸。月從海底來，行上天東南。正當天中時，下照千丈潭。潭心無風不動，倒影射入紫石巖。月光水潔石瑩淨，感此陰魄來中潛。自從月入此石中，天有兩曜分為三。清光萬古不磨滅，天地至寶難藏緘。天公呼雷公，夜持巨斧隳嶄巖。墮此一片落千仞，皎然寒鏡在玉◇。蝦◇白兔走天上，空留桂影猶杉杉。景山得之惜不得，贈我意與千金兼。自雲每到月滿時，石在暗室光出檐。大哉天地間，萬怪難悉談。嗟予不度量，每事思窮探。欲將兩耳目所及，而與造化爭毫纖。煌煌三辰行，日月尤尊嚴。若令下與物為比，擾擾萬類將誰瞻。不然此石竟何物，有口欲說嗟如鉗。吾奇蘇子胸，羅列永珍中包含。不惟胸寬膽亦大，屢出言語驚愚凡。自吾得此石，未見蘇子心懷慚。不經老匠先指決，有手誰敢施鐫鑱。呼工畫石持寄似，幸子留其無謙。伊洛多佳木，沙羅舊得名。常於佛家見，宜在月宮生。扣砌陰鋪靜，虛堂子落聲。夜風疑雨過，朝露炫霞明。車馬王都盛，樓臺梵宇閎。惟應靜者樂，時聽野禽鳴。子美忽已死，聖俞舍吾南。嗟吾譬馳車，而失左右驂。勍敵嘗壓壘，羸兵當戒嚴。凡人貴勉強，惰逸易安恬。吾既苦多病，交朋復凋殲。篇章久不作，意思如膠粘。良田失持耕，草莽廢鋤芟。美井不日汲，何由發濤甘。偶開梅氏篇，不覺日掛檐。乃知文字樂，愈久益無厭。吾嘗哀世人，聲利競爭貪。哇咬聾兩耳，死不享韶鹹。而幸知此樂，又常深討探。今官得閒散，舍此欲奚耽。頑庸須警策，賴子發其箝。那堪多難百憂攻，三十衰容一病翁。卻把西都看花眼，斷腸來此哭東風。小官嘆簿領，夫子臥高齋。五斗未能去，一丘真所懷。綠苔長秋雨，黃葉堆空階。縣古仍無柳，池清尚有蛙。琴觴開月幌，窗戶對雲崖。嵩少亦堪老，行當與子偕。天形如車輪，晝夜常不息。三辰隨出沒，曾不差分刻。北辰居其所，帝座嚴尊極。眾星拱而環，大小各有職。不動以臨之，任德不任力。天辰主下土，萬物由生殖。一動與一靜，同功而異域。惟王知法此，所以治萬國。庭前兩好樹，日夕欣相對。風霜歲苦晚，枝葉常蔥翠。午眠背清陰，靈坐蔭高蓋。東城桃李月，車馬傾闤闠。而我不出門，依然伴憔悴。榮華不隨時，寂寞幸相慰。君子固有常，小人多變態。暫解塵中紱，來尋物外遊。搴蘭流水曲，弄桂倚山幽。波影巖前綠，灘聲石上流。忘機下鷗鳥，至樂翫遊鯈。梵響雲間出，殘陽樹杪收。溪窮興不盡，系榜且淹留。鵝毛贈千里，所重以其人。鴨腳雖百個，得之誠可珍。問予得之誰，詩老遠且貧。霜野摘林實，京師寄時新。封包雖甚微，採掇皆躬親。物賤以人貴，人賢棄而淪。開緘重嗟惜，詩以報殷懃。菡萏香清畫舸浮，使君寧復憶揚州。都將二十四橋月，換得西湖十頃秋。天形積輕清，水德本虛靜。雲收風波止，始見天水性。澄光與粹容，上下相涵映。乃於其兩間，皎皎掛寒鏡。餘暉所照耀，萬物皆鮮瑩。矧夫人之靈，豈不醒視聽。而我於此時，翛然發孤詠。紛昏忻洗滌，俯仰恣涵泳。人心曠而閒，月色高愈◇。惟恐清夜闌，時時瞻斗柄。造化無情不擇物，春色亦到深山中。山桃溪杏少意思，自趁時節開春風。看花遊女不知醜，古妝野態爭花紅。人生行樂在勉強，有酒莫負琉璃鍾。主人勿笑花與女，嗟爾自是花前翁。浮雲吐明月，流影玉◇陰。千里雖共照，安知夜夜心。支離多病嘆衰顏，賴得群居一笑歡。人老思家甚年少，身閒泥酒過春寒。來時御柳天街凍，歸去梨花禁◇殘。縱使開門佳節晚，未妨雙鶴舞霜翰。不作流水聲，行將二十年。吾生少賤足憂患，憶昔有罪初南遷。飛帆洞庭入白浪，墮淚三峽聽流泉。援琴寫得入此曲，聊以自慰窮山間。中間永陽亦如此，醉臥幽谷聽潺湲。自從還朝戀榮祿，不覺鬢髮俱凋殘。耳衰聽重手漸顫，自惜指法將誰傳。偶欣日色曝書畫，試拂塵埃張斷絃。嬌兒痴女遶翁膝，爭欲強翁聊一彈。紫微閣老適我過，愛我指下聲泠然。戲君此是伯牙曲，自古常嘆知音難。君雖不能琴，能得琴意斯為賢。自非樂道甘寂寞，誰肯顧我相留連。興闌束帶索馬去，卻鎖塵匣包青◇。西江之水何悠哉，經歷灨石險且回。餘波拗怒猶涵澹，奔濤擊浪常喧豗。有時夜上滕王閣，月照淨練無纖埃。楊闌左裡在其北，無風浪起傳古來。老蛟深處厭窟穴，蛇身微行見者猜。呼龍瀝酒未及祝，五色粲爛高崔嵬。忽然遠引千丈去，百里水面中分開。收蹤滅跡莫知處，但有雨雹隨風雷。千奇萬變聊一戲，豈顧溺死為可哀。輕人之命若螻螘，不止山嶽將傾頹。此外魚蝦何足道，厭飫但覺腥盤杯。壯哉豈不快耳目，胡為守此空牆隈。陶盆鬥水仍下漏，四岸久雨生莓苔。游魚撥撥不盈寸，泥潛日炙愁暴鰓。魚誠不幸此侷促，我能決去反徘徊。依依下牢口，古戍鬱嵯峨。入峽江漸曲，轉灘山更多。白沙飛白鳥，青障合青蘿。遷客初經此，愁詞作楚歌。百姓病已久，一言難遽陳。良醫將治之，必究病所因。天下久無事，人情貴因循。優遊以為高，寬縱以為仁。今日廢其小，皆謂不足論。明日壞其大，又云力難振。旁窺各陰拱，當職自逡巡。歲月寖隳頹，紀綱遂紛紜。坦坦萬里疆，蚩蚩九州民。昔而安且富，今也迫以貧。疾小不加理，浸淫將◇身。湯劑乃常藥，未能去深根。鍼艾有奇功，暫痛勿吟呻。痛定支體胖，乃知鍼艾神。猛寬相濟理，古語六經存。◇弊革僥倖，濫官絕貪昏。牧羊而去狼，未為不仁人。後乂沉下位，惡去善乃伸。賢愚各得職，不治未之聞。此說乃其要，易知行每艱。遲疑與果判，利害反掌間。舍此欲有為，吾知力徒煩。家至與戶到，飽飢而衣寒。三王所不能，豈特今所難。我昔忝諫列，日常趨紫宸。聖君堯舜心，閔閔極憂勤。子華當來時，玉音耳嘗親。上副明主意，下寬斯人屯。江南彼一方，鉅細到可詢。諭以上恩德，當冬反陽春。吾言乃其◇，豈止一方雲。隔谷聞溪聲，尋溪度橫嶺。清流涵白石，靜見千峰影。巖花無時歇，翠栢鬱何整。安能戀潺湲，俯仰弄雲景。選勝避炎鬱，林泉清可佳。拂琴驚水鳥，代麈折山花。就簡刻筠粉，浮甌烹露芽。歸鞍微帶雨，不惜角巾斜。風煙地接懷，井邑富田垓。河近聞冰坼，山高見雨來。官閒同小隱，酒美足銜杯。好去東籬菊，迎霜正欲開。巷有容車陋，門無載酒過。池喧蛙怒雨，客去雀驚羅。握臂如枝骨，哀弦系◇歌。無憀漳浦臥，還似詠中阿。洛城車隆隆，曉門爭道入。連袂紛如帷，文者豈無十。壯矣張太素，拂羽擇其集。遠慕鄴才子，一笑懽相挹。雖有軒與冕，攀翔莫能及。人將孰君子，盍視其遊執。結綬當年仕兩京，自憐年少體猶輕。伊川洛浦尋芳◇，魏紫姚黃照眼明。客思病來生白髮，山城春至少紅英。芳叢密葉聊須種，猶得蕭蕭聽雨聲。虎頭盤綬貴垂紳，青組名郎領郡頻。畫鵧千艘隨下瀨，聽雞五鼓送行人。楚波漾楫萍如日，淮月開舲蚌有津。千里壺漿民詠溢，檣烏旟隼下汀蘋。撥甕浮醅新釀熟，得霜寒菊始開齊。養丹道士顏如玉，愛酒山公醉似泥。不惜蕊從蜂採去，尚餘香有蝶來棲。莫嫌學舍官閒冷，猶得芳樽此共攜。酌君以荊州魚枕之蕉，贈君以宣城鼠須之管。酒如長虹飲滄海，筆若駿馬馳平◇。愛君尚少力方豪，嗟我久衰歡漸鮮。文章驚世知名早，意氣論交相得晚。魚枕蕉，一舉十分當覆盞。鼠須管，為物雖微情不淺。新詩醉墨時一揮，別後寄我無辭遠。共坐欄邊日欲斜，更將金蕊泛流霞。欲知卻老延齡藥，百草枯時始見花。清晨驅馬思悠然，渺渺平湖碧玉田。曉日未升先起霧，綠陰初合自生煙。自閒始覺時光好，春去猶餘物色妍。更待四郊甘雨足，相隨簫鼓樂豐年。能棋好飲一道士，醉墨狂吟二謫仙。道士不聞乘白鶴，謫仙今已揜黃泉。古來豪傑皆如此，誰拂塵埃為惘然。華髮郎官才調美，更將新句續遺篇。琳闕迢迢倚瑞煙，憶陪遊豫入新年。雲深曉日開宮殿，水闊春風揚管絃。千騎清塵回輦路，萬家明月放燈天。一朝人事淒涼改，惟有靈光獨巋然。琴高一去不復見，神仙雖有亦何為。溪鱗佳味自可愛，何必虛名務好奇。黃河一千年一清，岐山鳴鳳不再鳴。自從蘇梅二子死，天地寂默收雷聲。百蟲壞戶不啟蟄，萬木逢春不發萌。豈無百鳥解言語，喧呼終日無人聽。二子精思極搜抉，天地鬼神無遁情。及其放筆騁豪俊，筆下萬物生光榮。古人謂此◇天巧，命短疑為天公憎。昔時李杜爭橫行，麒麟鳳凰世所驚。二物非能致太平，須時太平然後生。開元天寶物盛極，自此中原疲戰爭。英雄白骨化黃土，富貴何止浮雲輕。唯有文章爛日星，氣凌山嶽常崢嶸。賢愚自古皆共盡，突兀空留後世名。少年喜追隨，老大厭諠譁。◇愧二三子，邀我行看花。花開豈不好，時節亦云嘉。因病既不飲，眾歡獨成嗟。管絃暫過耳，風雨愁還家。三日不出門，堆豗類寒鴉。妻兒強我飲，飣餖果與瓜。濁酒傾殘壺，枯魚雜乾蝦。小婢立我前，赤腳兩髻丫。軋軋鳴雙弦，正如櫓嘔啞。坐令江湖心，浩蕩思無涯。寵祿不知報，鬢毛今已華。有田清潁間，尚可事桑麻。安得一黃犢，幅巾駕柴車。京師輕薄兒，意氣多豪俠。爭誇朱顏年少，肯慰白髮將花插。尚書好事與俗殊，憐我霜毛苦蕭颯。贈以洛陽花滿盤，◇麗爭奇紅紫雜。兩京相去五百里，幾日馳來足何捷。紫檀金粉香未吐，綠萼紅苞露猶浥。謂我嘗為洛陽客，頗向此花曾涉獵。憶昔進士初登科，始事相公沿吏牒。河南官屬盡賢俊，洛城池◇相連線。我時年才二十餘，每到花開如蛺蝶。姚黃魏紅腰帶◇，潑墨齊頭藏綠葉。鶴翎添色又其次，此外雖妍猶婢妾。爾來不覺三十年，歲月才如熟羊胛。無情草木不改色，多難人生自摧拉。見花了了雖舊識，感物依依幾擦睫。念昔逢花必沽酒，起坐驩呼屢傾榼。而今得酒復何為，愛花繞之空百匝。心衰力懶難勉強，與昔一何殊勇怯。感公意厚不知報，墨筆淋漓口徒囁。黃葉落空城，青山遶官廨。風雲悽已高，歲月驚何邁。陂田寒未收，野水淺生派。晴林紫榴坼，霜日紅梨晒。蕭疏喜竹勁，寂寞傷蘭敗。叢菊如有情，幽芳慰孤介。嘉客日可攜，寒醅美新醡。登臨無厭頻，冰雪行即屆。天雲慘慘秋陰薄，臥聽北風鳴屋角。平明驚鳥四散飛，一夜新霜群木落。南山鬱郁舊可愛，千仞巉巖如刻削。林枯山瘦失顏色，我意豈能無寂寞。衰顏得酒猶強發，可醉豈須嫌酒濁。泉傍菊花方爛漫，短日寒輝相照灼。無情木石尚須老，有酒人生何不樂。荒城草樹多陰暗，日夕霜雲意濃淡。長淮漸落見洲渚，野潦初清見洲渚，野潦初清收瀲灩。蘭枯蕙死誰復吊，殘菊籬根爭豔豔。青松守節見臨危，正色凜凜不可犯。芭舊芰荷不足數，狼藉徒能汙池檻。時行收斂歲將窮，冰雪嚴凝從此漸。咿呦兒女感時節，愛惜朱顏屢窺監。惟有壯士獨悲歌，拂拭塵埃磨古劍。至治臻無事，豐年樂有成。圖書開祕府，宴飫叢集英。論道皇墳奧，貽謀寶訓明。九重多暇豫，八體極研精。筆力千鈞勁，豪端永珍生。飛牋金灑落，拜賜玉鏘鳴。盛際崇儒學，愚臣濫寵榮。惟能同舞獸，聞樂識和聲。亭候徹郊畿，人家嶺◇西。青山臨古縣，綠竹繞寒溪。道上行收穗，桑間晚溉畦。東◇有深趣，便擬卜幽棲。依倚秋風氣象豪，似欺黃雀在蓬蒿。不知羽翼青冥上，腐鼠相隨勢亦高。寒日照深巷，柴門朝尚閉。有客自江來，尺書千里至。啟書復何雲，但言南北異。南方地常暖，風物稱佳麗。梅蘤入新年，蘭皋動芳氣。樂哉登臨興，豈厭江湖滯。伊予方寂寞，刻苦窮文字。萬國會王州，群英馳◇軌。方朔常苦餓，子云非官意。歲暮慘風塵，官閒倦朝市。出處一雲別，所思寧可冀。春江有歸鴈，但使音書繼。朝渴飲清池，暮飽眠深柵。◇媿主人恩，自非殺身難報德。主人施恩不待報，哀爾胡為網羅獲。南山藹藹動春陽，吾欲縱爾山之傍。巖崖雪盡飛泉溜，澗穀風吹百草香。飲泉齧草當遠去，山後山前射生戶。路盡見家山，欣然望吾廬。陋巷叩紫扉，迎候遙驚呼。兒童戲竹馬，田裡邀籃輿。春桑鬱已綠，歲事催農夫。朝日飛雉雛，東皋新雨餘。植杖望遠林，行歌登故墟。夙志在一壑，茲焉將荷鋤。言謝洛杜友，因招洛中愚。馬卿已倦客，嚴安猶獻書。行矣方於役，豈能遂歸歟。南宮官舍苦蕭條，常憶群居接◇寮。古屋醉吟燈豔豔，畫廊愁聽雨蕭蕭。殘春共約無虛擲，一歲那知忽復鎖。顧我心情又非昨，祗思相伴老漁樵。田家何所樂，籉笠日相親。桑條起蠶事，菖葉候耕辰。望歲佔風色，寬徭知政仁。樵漁逐晚浦，雞犬隔前村。泉溜塍間動，山田樹杪分。鳥聲梅店雨，野色柳橋春。有客問行路，呼童驚候門。焚魚酌白醴，但坐且懽忻。嗟龍之智誰可拘，出入變化何須臾。壇平樹古潭水黑，沉沉影響疑有無。四山雲霧忽晝合，瞥起直上拏空虛。龜魚帶去半空落，雷輷電走先後驅。傾崖倒澗聊一戲，頃刻萬物皆涵濡。青天卻掃萬里靜，但見綠野如雲敷。明朝老農拜潭側，鼓聲坎坎鳴山隅。野巫醉飽廟門闔，狼藉烏鳥爭殘餘。田家種糯官釀酒，椎利秋毫升與鬥。酒沽得錢糟棄物，大屋經年堆欲朽。酒醅瀺灂如沸湯，東風來吹酒甕香。累累罌與瓶，惟恐不得嘗。官沽味醲村酒薄，日飲官酒誠可樂。不見甲中種糯人，釜無糜粥度冬春。還來就官買糟食，官吏散糟以為德。嗟彼官吏者，其職稱長民。衣食不蠶耕，所學義與仁。仁當養人義適宜，言可聞達力可施。上不能寬國之利，下不能飽爾之飢。我飲酒，爾食糟，爾雖不我責，我責何由逃。拜赦古州南，山火明烈烈。州人共喧喧，兩◇扶白髮。丁寧天語深，曠蕩皇恩闊。乃知天地施，幽遠無間別。欣欣草木意，喜氣消殘雪。碧瓦照日生青煙，誰家高樓當道邊。昨日丁丁斤且斲，今朝朱欄橫翠幕。主人起樓何太高，欲誇富力壓群豪。樓中女兒十五六，紅膏畫眉雙鬢綠。日暮春風吹管絃，過者仰首皆留連。應笑樓前騎馬客，腰垂金章頭已白。苦貪名利損形骸，爭若庸愚恣聲色。朝見騎馬過，暮見騎馬歸。經年無補朝廷事，何用區區來往為。夜半群動息，有風生樹端。颯然飄我衣，起坐為長嘆。苦暑君勿厭，初涼君勿歡。暑在物猶盛，涼歸歲將寒。清霜忽以飛，零露亦漙漙。霜露本無情，豈有私蕙蘭。不獨草木爾，君形安得完。櫛發變新白，監容銷故丹。風埃共侵迫，心志亦摧殘。萬古一飛隼，兩曜雙跳丸。擾擾賢與愚，流沙逐驚湍。其來固如此，獨久知誠難。服食為藥◇，此言真不刊。但當飲美酒，何必被輕紈。因民之利無難為，使民以說民忘疲。樂哉朱君鄣靈堤，導鄢及蠻興眾陂。古渠廢久人莫知，朱君三月而復之。沃土如膏瘠土肥，百里歲歲無凶菑。鄢蠻之水流不止，襄人思君無時已。狂來有意與春爭，老去心情漸不能。世味惟存詩淡泊，生涯半為病侵陵。花明曉日繁如錦，酒撥浮醅綠似澠。自是少年豪橫過，而今疑鈍若寒蠅。旌旆曉悠悠，行驚歲已遒。霜雲依日薄，野水帶冰流。富庶齊三服，山川禹九州。自憐思潁意，無異旅人愁。一室曾何埽，居閒俗慮平。二毛經節變，青監不須驚。三複磨圭戒，深防悔吝生。四愁寧敢擬，高詠且陶情。五鼎期君祿，無思死必烹。六奇還自祕，海宇正休兵。七日南山霧，彪文幸有成。八門當鼓翼，凌厲指霄程。九德方居位，皇猷日月明。十朋如可問，從此卜嘉亨。與君結交遊，我最先眾人。我少既多難，君家常苦貧。今為兩衰翁，發白面亦皴。念君懷中玉，不及市上◇。◇賤易為價，玉棄久埋塵。惟能吐文章，白虹射星辰。幸同居京城，遠不隔重闉。朝罷二三公，隨我如魚鱗。君聞我來喜，置酒留逡巡。不待主人請，自脫頭上巾。歡情雖漸鮮，老意益相親。窮達何足道，古來茲理均。昔君居洛陽，樂事無時有。竇府富文章，謝墅從親友。豐年政頗簡，命駕時為偶。不問竹林主，仍攜步兵酒。芬芳弄嘉月，翠綠相森茂。蕭條雞犬亂山中，時節崢嶸忽已窮。遊女髻鬟風俗古，野巫歌舞歲年豐。平時都邑今為陋，敵國江山昔最雄。荊楚先賢多勝蹟，不辭攜酒問鄰翁。紛紛紅蕊落泥沙，少年何用苦諮嗟。春風自是無情物，肯為汝惜無情花。今年花落明年好，但見花開人自老。人老不復少，花開還更新。使花如解語，應笑惜花人。一笑相驩樂得朋，誦君雙鶴句尤清。高懷自喜凌雲格，俗耳誰思警靈聲。所好與時雖異趣，累心於物豈非情。歸休約我攜琴去，共看婆沙舞月明。經年種花滿幽谷，花開不暇把一卮。人生此事尚難必，況欲功名書鼎彝。深紅淺紫看雖好，顏色不柰東風吹。緋桃一樹獨後發，意若待我留芳菲。清香嫩蕊含不吐，日日怪我來何遲。無情草木不解語，向我有意偏依依。群芳落盡始爛漫，榮枯不與眾豔隨。念花意厚何以報，唯有醉倒花東西。盛開比落猶數日，清樽尚可三四攜。槐柳依依禁御長，初寒人意自淒涼。鳳城斜日留殘照，玉闕浮雲結夜霜。老負漁竿貪國寵，病須樽灑送年光。歸來歸帶西風冷，衣袖猶沾玉案香。驅馬渡寒流，斷澗橫荒堡。槎危欲欹岸，花落多依草。擊汰翫遊鯈，倒影看飛鳥。留連愛芳杜，漸下西峰照。大哉滄海何茫茫，天地百寶皆中藏。牙須甲角爭光鋩，腥風怪雨灑幽荒。珊瑚玲瓏巧綴裝，珠宮貝闕爛煌煌。泥居殼屋細莫詳，紅螺行沙夜生光。負材自累遭刳腸，匹夫懷璧古所傷。濃沙剝蝕隱文章，磨以玉粉緣金黃，清◇旨酒列華堂。隴鳥回頭思故鄉，美人清歌蛾眉揚，一酹凜冽回春陽。物雖微遠用則彰，一螺千金價誰量，豈若泥下追含漿。頹陽照窮巷，暑退涼風生。夫子臥環堵，振衣步前楹。愁煙四鄰起，鳥雀喧空庭。餘景藹欲昏，眾蚊復薨薨。群飛豈能數，但厭聲營營。抱琴不暇撫，揮麈無由停。散帙復歸臥，詠言聊寫情。覆載無鉅細，善惡皆生成。朽木出眾蠹，腐草為飛螢。書魚長陰溼，醯雞由鬱蒸。豕鬣固多蝨，牛閒常聚虻。元氣或臺鬱，◇之為孽腥。卑臭乃其類，清虛非所經。華堂敞高棟，綺疏仍藻扃。金釭瑩椒壁，玉壺含夜冰。終朝事薰祓，豈敢近檐甍。富貴非苟得，抱節居茅衡。陰牆百蟲聚，下偃眾穢盈。何嘗曲肱樂，但苦聚雷聲。江南美山水，水木正秋明。自古佳麗國，能助詩人情。喧囂不可久，片席何時徵。誰謂田家苦，田家樂有時。車鳴繅白繭，麥熟囀黃鸝。田家此樂幾人知，幸獨知之未許歸。逢時得寵已逾分，報國無能徒爾為。收取玉堂揮翰手，卻尋南畝把鋤犁。多病淹殘歲，初寒臥直廬。朝廷務清靜，鈴索少文書。向學今為盛，優賢古莫如。靚深嚴禁署，閒宴樂群居。賜馬聯金絡，清塵侍玉輿。詩論三代盛，獻納萬機餘。號令存寬大，文章復古初。笑談揮翰墨，俄頃列瓊琚。夜漏銷宮燭，春暉上玉除。歌詩唐李杜，言語漢嚴徐。自顧追時彥，多◇不鄙予。無鹽煩刻畫，寒谷借吹噓。朋友飛雝鷺，君臣在藻魚。貪榮同衛鶴，取笑類黔驢。皎皎心雖在，蕭蕭發已疏。未知論報效，安得遂樵漁。雲破西山出，江橫畫閣虛。餘生嘆勞止，搔首念歸歟。引綬誇民吏，椎牛會裡閭。一麾終得請，此計豈躊。關關啼鳥樹交陰，雨過西城野色侵。避暑誰能陪劇飲，清歌自可滌煩襟。稻花欲秀蟬初嘒，菱蔓初長水正深。知有江湖杳然意，扁舟應許共追尋。翹翹名家子，自少能慷慨。嘗從幕府闢，躍馬臨窮塞。是時西邊兵，屢戰輒奔潰。歸來買良田，俛首學秉耒。家為白酒醇，門掩青山對。優遊可以老，世利何足愛。奈何從所知，又欲向並代。主人忽南遷，此計亦中悔。彼在吾往從，彼去吾亦退。與人交若此，可以言節◇。晴原高下細如鱗，樹轉城迴路欲分。望月西樓人共遠，躍鞍南陌草初薰。短亭山翠偏多疊，送目鴻驚不及群。一驛賦成應援筆，好憑飛翼寄歸雲。春榮忽已衰，夏葉換初秀。披荒得深蹊，掃綠蔭清晝。萬竿交已聳，千畝蔚何富。驚雷迸狂鞭，霧籜舒文繡。虛心高自擢，勁節晚愈瘦。雖慚桃李妖，豈愧松柏後。川源湛新霽，林麓洗昏霿。猗猗色可餐，滴滴翠欲溜。況茲夏首月，景物得嘉候。晚蝶舞新黃，孤禽弄清味。窮深入窗蒙，玩密愛林茂。依依帶幽澗，隱隱見孤岫。林蓀縟堪眠，野汲冷可漱。鳴琴瀉山風，高籟發仙奏。暑卻自蠲渴，心閒疑愈疚。杯盤雜芬芳，圖籍羅左右。怡然忘簪組，釋若出羈廄。矧予懷一丘，未得解黃綬。官事偶多閒，郊扉須屢叩。新篁漸添林，晚筍堪薦豆。誰邀接◇公，有酒幸相就。積雨新晴漲碧溪，偶尋行處獨依依。綠陰黃鳥春歸後，紅蘤青苔人跡稀。萍匝汀洲魚自躍，日長欄檻燕交飛。林僧不用相迎送，吾欲臺頭坐釣磯。長橋南走群山間，中有雍子之名園。蒼雲蔽天竹色淨，暖日撲地花氣繁。飛泉來從遠嶺背，林下曲折寒波翻。珍禽不可見毛羽，數聲清絕如衰彈。我來據石弄瑟瑟，惟恐日暮登歸軒。塵紛解剝耳目異，祗疑夢入神仙村。知君襟尚我同好，作詩閎放莫可攀。高篇絕景兩不及，久之想像空冥煩。風吹積雨銷太行，水暖河橋楊柳芳。少年初仕即京國，故里幾歸成鬢霜。山行馬瘦春泥滑，野飯天寒餳粥香。留連芳物佳節過，束帶還來朝未央。曉鼓潭潭客夢驚，虎牙灘上作船行。山形酷似龍門秀，江色不如伊水清。平日兩京人少壯，今年三峽歲崢嶸。臥聞乳石淙流響，疑是香林八節聲。越俗僭宮室，傾貲事雕牆。佛屋尤其侈，耽耽擬侯王。文彩瑩丹漆，四壁金焜煌。上懸百寶蓋，宴坐以方床。胡為棄不居，棲身客京坊。辛勤營一室，有類燕巢樑。南方精飲食，菌筍鄙羔羊。飯以玉粒粳，調之甘露漿。一饌費千金，百品羅成行。晨興未飯僧，日昃不敢嘗。乃茲隨北客，枯粟充飢腸。東南地秀絕，山水澄清光。餘杭幾萬家，日夕焚清香。煙霏四面起，雲霧雜芬芳。豈如車馬塵，鬢髮染成霜。三者孰苦樂，子奚勤四方。乃雲慕仁義，奔走不自遑。始知仁義力，可以治膏肓。有志誠可樂，及時宜自強。人情重懷土，飛鳥思故鄉。夜枕聞北鴈，歸心逐南檣。歸兮能來否，送子以短章。東風吹雲海天黑，飢龍凍雲雨不滴。嗔雷隱隱愁煙白，宿露無光瑤草寂。東皇染花滿春國，天為花迷借春色。呼雲鎖日恐紅蔫，幾日春陰養花魄。悠悠遠絮縈空擲，愁思織春挽不得。高樓去天無幾尺，遠岫參差亂屏碧。◇嶭高亭古澗隈，偶攜嘉客共徘徊。席間風起聞天籟，雨後山光入酒杯。泉落斷崖舂壑響，花藏深崦過春開。麏◇禽鳥莫驚顧，太守不將車騎來。擁旆西城一據鞍，耕夫初識勸農官。鴉鳴日出林光動，野闊風搖麥浪寒。漸暖綠楊才弄色，得晴丹杏不勝繁。牛羊雞犬田家樂，終日思歸盍掛冠。長河終歲足悲風，亭古臺荒半倚空。惟有鴈歸時最早，柳含微綠杏粘紅。滁山不通車，滁水不載舟。舟車路所窮，嗟誰肯來遊。念非吾在此，二子來何求。不見忽三年，見之忘百憂。問其別後學，初苦繭緒抽。縱橫漸組織，文章爛然浮。引伸無窮極，卒斂以軻丘。少進日如此，老退誠可羞。弊邑亦何有，青山遶城樓。泠泠谷中泉，吐溜彼山幽。石醜駭溪怪，天奇瞰龍湫。子初如可樂，久乃嘆以愀。雲此譬圖畫，暫看已宜收。荒涼草樹間，暮館城南陬。破屋仰見屋，窗風冷如鎪。歸心中夜起，輾轉臥不周。我為辦酒餚，羅列蛤與蛑。酒酣微探之，仰笑不頷頭。曰予非此儂，又不負譴尤。自非世不容，安事此為囚。幸以主人故，崎嶇幾摧舟。一來勤已多，而況欲久留。我語頓遭屈，顏慚汗交流。川塗冰已壯，霰雪行將稠。羨子兄弟秀，雙鴻翔高秋。◇◇飛且鳴，歲暮憶南州。飲子今日歡，重我明日愁。來貺辱已厚，贈言愧非酬。歲律忽其周，陰風慘遼敻。孤懷念時節，朽質驚衰病。憶始來京師，街槐綠方映。清霜一以零，眾木少堅勁。物理固如此，人生寧久盛。當時不樹立，後世猶譏評。顧我實孤生，飢寒談孔孟。壯年猶勇為，刺口論時政。中間蒙選擢，官實居諫諍。豈知身愈危，惟恐職不稱。十年困風波，九死出檻◇。再生君父恩，知報犬馬性。歸來見親識，握手相吊慶。丹心皎雖存，白髮生已迸。◇無羽毛彩，來與鸞凰◇。鎩翮追群翔，孤唳驚眾聽。嚴嚴玉堂署，清禁肅而靜。職業愧論思，文章◇誥命。厚顏難久居，歸計無荒逕。偷閒就朋友，笑語雜嘲詠。歡情雖索寞，得酒猶豪橫。群居固可樂，寵祿尤難幸。何日早收身，江湖一漁艇。執手意遲遲，出門還草草。無嫌去時速，但願歸時早。北風吹雪犯徵裘，夾路花開回馬頭。若無二月還家樂，爭奈千山遠客愁。還客莫思家，客行方遠道。還家自有時，空使朱顏老。禁城春色暖融怡，花倚春風待客歸。勸君還家須飲酒，記取思歸未得時。客夢方在家，角聲已催曉。◇◇行人起，共怨角聲早。馬蹄終日踐冰霜，未到思回空斷腸。少貪夢裡還家樂，早起前山路正長。嶺梅歸驛路迢迢，越鳥巢傾木半喬。鬆徑就荒聊應召，桂叢留隱定相招。家庭噪鵲爭喧樹，夜帳驚猿自擁條。何處秋風催客鬢，青絲恐逐物華凋。萬瓦青煙夕靄生，斗杓迎歲轉東城。隋宮守夜沈香燎，楚俗驅神爆竹聲。玉樹羅階家宴盛，羽觴稱壽綵衣榮。九門朝客思公甚，向曉天風舞雪霙。落日古京門，車馬動行色。河上多悲風，山陽有歸客。朽篋蠹蟲篆，遺文摹鳥跡。言幹有司知，豈顧時人識。山陂歲始寒，霰雪密已積。還家寧久留，方言事徵軛。世已無孔子，獲麟意誰知。我嘗為之說，聞者未免非。而子獨曰然，有如壎應篪。惟麟不為瑞，其意乃可推。春秋二百年，文約義甚夷。一從聖人沒，學者自為師。崢嶸眾家說，平地生險◇。相沿益迂怪，各鬥出新奇。爾來千餘歲，舉世不知迷。焯哉聖人經，照耀萬世疑。自從蒙眾說，日月遭蔽虧。常患無氣力，掃除浮雲披。還其自然光，萬物皆見之。子昔已好古，此經手常持。超然出眾見，不為俗牽卑。近又脫賦格，飛黃擺銜羈。聖門開大道，夷路肆騰嬉。便可剿眾說，旁通塞多歧。正途趨簡易，慎勿事嶇崎。著述須待老，積勤宜少時。苟思垂後世，大禹尚胼胝。顧我今老矣，兩瞳蝕昏眵。大書難久視，心在力已衰。因思少自棄，今縱悔可追。戒我以勉子，臨文但籲嘻。霧濛濛，曉望平，悠然驅馬獨吟行。煙嵐明滅川霞上，凌亂空山百鳥驚。萬室東南富且繁，羨君風力有餘閒。漁樵人樂江湖外，談笑詩成◇俎間。日暖梨花催美酒，天寒桂子落空山。郵筒不絕如飛翼，莫惜新篇屢往還。豐樂山前一醉翁，餘齡有幾百憂攻。平生自恃心無媿，直道誠知世不容。換骨莫求丹九轉，榮名豐在祿千鍾。明年今日如尋我，潁水東西問老農。從學方年少，還家罄橐金。久為江北客，能作洛生吟。罷亞霜前稻，鉤輈竹上禽。歸帆何處落，應拂野梅林。名郎出粉闈，佳郡古關西。幾驛秦亭盡，千山蜀烏啼。朱輪照耕野，綠芋覆秋畦。向關應東望，雲深隴樹迷。送目衡皋望不休，江蘋高下遍汀洲。長堤柳曲妨回首，小苑花深礙倚樓。楚徑蕙風消病渴，洛城花雪蕩春愁。流杯三日佳期過，擲度蘭波負勝遊。人事從來無處定，世塗多故踐言難。誰如潁水閒居士，十頃西湖一釣竿。誰謂蕭條潁水邊，能令嘉客少留連。肥魚美酒偏宜老，明月清風不用錢。況值湖園方首夏，正當櫻筍似三川。自知不及南都會，勉強猶須託短篇。別後山光寒更綠，秋深酒美色仍清。繞亭黃菊同君種，獨對殘芳醉不成。山色無遠近，看山終日行。峰巒隨處改，行客不知名。船頭初轉兩旗開，清曉津亭疊鼓催。自古江山最佳處，況君談笑有餘才。雲愁海闊驚濤漲，木落霜清畫角哀。善政已成多雅思，寄詩宜逐驛筒來。檜惟凌雲材，槐實凡木賤。奈何柔脆質，累此孤高幹。龍鱗老蒼蒼，鼠耳光粲粲。因緣初莫原，感吒徒自嘆。偷生由附託，得勢爭◇蒨。方其榮盛時，曾莫見真◇。欲知窮悴節，宜試以霜霰。萌芽起微◇，辨別乖先見。剪除初非難，長養遂成患。雖然根性殊，常恐枝葉仕亂。惟應植者深，幸不習而變。含容固有害，剿絕須明斷。惟當審斤斧，去惡無傷善。清才四紀擅時名，晚卜丘林遂解纓。欲借青春藏向此，須知白首尚多情。水浮花出人間去，山近雲從席上生。漫說市朝堪大隱，仙家誰信在重城。吾聞廬山久，欲往世俗拘。昔歲貶夷陵，扁舟下江湖。八月到湓口，停帆望香爐。香爐雲霧間，杳靄疑有無。忽值秋日明，彩翠浮空虛。信哉奇且秀，不與灊霍俱。偶病不時往，中流但踟躕。今思尚髣髴，恨不傳畫圖。曇穎十年舊，風塵客京都。一旦不辭訣，飄然卷衣裾。山林往不返，古亦有吾儒。西北苦兵戰，江南仍旱枯。新秦又攻寇，京陝募兵夫。聖君念蒼生，賢相思良謨。嗟我無一說，朝紳拖舒舒。未能膏鼎鑊，又不老菰蒲。羨子識所止，雙林歸結廬。嘉子治新園，乃在太行谷。山高地苦寒，當樹所宜木。群花媚春陽，開落一何速。凜凜心節奇，惟應鬆與竹。毋栽當暑槿，寧種深秋菊。菊死抱枯枝，槿豔隨昏旭。黃楊雖可愛，南土氣常燠。未知經雪霜，果自保其綠。顏色苟不衰，始知根性足。此外眾草花，徒能悅凡目。千金買姚黃，慎勿同流俗。洛人皆種花，花發有時闌。君家獨種玉，種玉產琅玕。子弟守家法，名聲聳朝端。歲時歸拜慶，閭里亦相歡。西臺有道氣，自少服靈丸。春酒養眉壽，童顏如渥丹。清談不倦客，妙思喜揮翰。壯也已吏隱，興餘方掛冠。臨風想高誼，懷祿愧盤桓。秦士多豪俠，未君久遁名。青山對高臥，白首喜論兵。氣古時難合，詩精格入評。公車不久召，歸袖夕風生。盛禮郊儀肅，純音帝樂清。葳蕤飄翠羽，赫奕展華旌。鳳邸光交覆，鸞旗色共明。繽紛拂葩蓋，輝映雜緌纓。且異文竿飾，非同翿舞名。竹宮歌毖祀，雅曲播遺聲。聞說溪園景漸佳，遙知清興已無涯。飲闌歸騎多乘月，雪後尋春自採花。百囀黃鸝消永日，雙飛白鳥避鳴笳。平生喜接君酬唱，不得◇前詠落霞。疏星牢落曉光微，殘月蒼龍闕角西。玉勒爭間隨仗入，牙牌當殿報班齊。羽儀雖接鴛兼鷺，野性終存鹿與麛。笑殺汝陰常處士，十年騎馬聽朝雞。喧喧動車馬，共出古都門。落日催行客，東風吹酒◇。樹搖秦甸綠，花入輞川繁。若遇西來旅，時應問故園。楚色窮千里，行人何苦賒。芳林逢旅鴈，候館噪山鴉。春入河邊草，花開水上槎。東風一樽酒，新歲獨思家。作邑三年事事勤，宜城風物自君新。已能為政留遺愛，何必栽花遺後人。藹若芝蘭芳可襲，溫如金玉粹而純。友朋欣慕自如此，何況斯民父母親。昔日題輿媿屈賢，今來還見擁朱轓。笑談二紀思如昨，名望三朝老更尊。野徑冷香黃菊秀，平湖斜照白鷗翻。此中自有忘言趣，病客猶堪奉一樽。羨君三作臨邊守，慣聽胡笳不慘然。弓勁秋風鳴白角，帳寒春雪壓青氈。威行四境烽煙斷，響入千山號令傳。翠幕紅燈照羅綺，心情何似十年前。擾擾萬類殊，可憎非一族。甚哉蚊之微，豈足汙簡牘。乾坤量廣大，善惡皆含育。荒茫三五前，民物交相黷。禹鼎象神奸，蛟龍遠潛伏。周公驅猛獸，人始居川陸。爾來千百年，天地得清肅。大患已雲除，細微遺不錄。蠅虻蚤蝨蟣，蜂蠍蛇蝮。惟爾於其間，有形才一粟。雖微無柰眾，惟小難防毒。嘗聞高郵間，猛虎死凌辱。哀哉露筋女，萬古讎不復。水鄉自宜爾，可怪窮邊俗。晨飧下帷幬，盛暑泥駒犢。我來守窮山，地氣尤卑溽。官閒懶所便，惟睡宜偏足。難堪爾類多，枕蓆厭緣撲。薰檐苦煙埃，燎壁疲照燭。荒城繁草樹，旱氣飛炎熇。羲和驅日車，當午不轉轂。清風得夕涼，如赦脫囚梏。掃庭露青天，坐月蔭嘉木。汝寧無他時，忍此見迫促。翾翾伺昏黑，稍稍出壁屋。填空來若翳，翳隙多可掬。叢身疑陷圍，聒耳如遭哭。猛攘欲張拳，暗中甚飛鏃。手足不自救，其能營背腹。盤餐勞扇拂，立寐僵僮僕。端然窮百計，還坐暝雙目。於吾固不較，在爾誠為酷。誰能推物理，無乃乖人慾。騶虞鳳凰麟，千載不一矚。思之不可見，惡者無由逐。南山有鳴鳳，其音和且清。鳴於有道國，出則天下平。杜默東土秀，能吟鳳凰聲。作詩幾百篇，長歌仍短行。攜之入京邑，欲使眾耳驚。來時上師堂，再拜辭先生。先生頜首遣，教以勿驕矜。贈之三豪篇，而我濫一名。杜子來訪我，欲求相和鳴。顧我文字卑，未足當豪英。豈如子之辭，鏗鍠間鏞笙。淫窪俗所樂，百鳥徒嚶嚶。杜子捲舌去，歸衫翩以輕。京東聚群盜，河北點新兵。饑荒與愁苦，道路日以盈。子盍引其吭，發聲通下情。上聞天子聰，次使宰相聽。何必九包禽，始能瑞堯庭。子詩何時作，我耳久已傾。願以白玉琴，寫之朱絲繩。君子忽我顧，貧家復何有。虛堂來清風，佳果薦濁酒。簡編記遺逸，論議相可否。欲知所書人，其骨多已朽。前者既已然，後來寧得久。所以昔人云，杯行莫停手。送盡殘春始到家，主人愛客不須嗟。紅泥煮酒嘗青杏，猶向臨流藉落花。爛漫殘芳不可收，歸來惆悵失春遊。綠陰深處聞啼鳥，猶得追閒果下騮。漢軍十萬控山河，玉帳優遊暇日多。夷狄從來懷信我，廟堂今不用幹戈。吟餘畫角吹殘月，醉裡紅燈炫綺羅。此樂直須年少壯，嗟唋心志已蹉跎。年來因病不飲酒，老去無悰懶作詩。我已負花常自愧，君須屢醉及芳時。漢宮姊妹爭新寵，湘浦皇英望所思。天下從來無定色，況將鉛黛比天姿。霜前江水磨碧銅，岸背菱葉翹青蟲。吳郎鬢絲生幾縷，不羞月上扶桑東。羞見清波照人景，去時黑髮吹春風。五年歸來婦應喜，從此不問西飛鴻。關山一里一重愁，念遠傷離兩未休。南陌望窮雲似帳，西樓吟斷月如◇。柳綿飛後春應減，蘭徑荒時客倦遊。擬寄東流問溝水，亦應溝水更東流。廣陵花月嘗同醉，睢苑風霜暫破顏。但喜交情久彌重，休嗟人事老多艱。壯心未忍悲華髮，強飲猶能倒玉山。留滯江湖應不久，多為春酒待君還。漢使入幽燕，風煙兩國間。山河持節遠，亭障出疆閒。征馬聞笳躍，雕弓向月彎。禦寒低便面，贈客解刀環。鼓角雲中壘，牛羊雪外山。穹廬鳴朔吹，凍酒發朱顏。塞草生侵磧，春榆綠滿關。應須鴈北向，方值使南還。秦盧不世出，俗子相矜誇。治疾不知源，橫死紛如麻。番陽奇男子，衣冠本儒家。學本得心訣，照底窮根厓。泠然鑑五藏，曾靡毫釐差。公卿掃榻迎，黃金載盈車。語言無羽翰，飛入萬齒牙。相逢京洛下，使我驚且嗟。七年慈母病，庸工口咿啞。恨不早見君，以乞壺中砂。通宵耳高論，飲恨知何涯。瞥然別我去，征途指煙霞。孤雲不可留，淚線風中斜。群動夜息浮雲陰，沈夫子彈醉翁吟。醉翁吟，以我名，我初聞之喜且驚。宮聲三疊何泠泠，酒行暫止四坐傾。有如風輕日暖好鳥語，夜靜山響春泉鳴。坐思千巖萬壑醉眠處，寫君三尺膝上橫。沈夫子，恨君不為醉翁客，不見翁醉山間亭。翁歡不待絲與竹，把酒終日聽泉聲。有時醉倒枕溪石，青山白雲為枕屏。花間百鳥喚不覺，日落山風吹自醒。我時四十猶強力，自號醉翁聊戲客。爾來憂患十年間，鬢髮未老嗟先白。滁人思我雖未忘，見我今應不能識。沈夫子，愛君一◇復一琴，萬事不可幹其心。自非曾是醉翁客，莫向俗耳求知音。遙聽洛城鍾，獨渡伊川水。綠樹鬱參差，行人去無已。因高望京邑，驅馬沿山趾。落日亂峰多，龍門何處是。人皆喜詩翁，有酒誰肯一醉之。嗟我獨無酒，數往從翁何所為。翁居南方我北走，世路離合安可期。汴渠千艘日上下，來及水門猶未知。五年不見勞夢寐，三日始往何其遲。城東賺河有名字，萬家棄水為汙池。人居其上苟賢者，我視此水猶漣漪。入門下馬解衣帶，共坐習習清風吹。溼薪熒熒煮薄茗，四顧壁立空無遺。萬錢方丈飽則止，一瓢飲水樂可涯。況出新詩數十首，珠璣大小光陸離。他人慾一不可有，君家筐篋滿莫持。才大名高乃富貴，豈比金紫包愚痴。貴賤同為一丘土，聖賢獨如星日垂。道德內樂不假物，猶須朋友並良時。蟬聲漸已變秋意，得酒安問醇與醨。玉堂官閒無事業，親舊幸可從其私。與翁老矣會有幾，當棄百事勤追隨。憶昨滁山之人贈我玉兔子，粵明年春玉兔死。日陽晝出月夜明，世言兔子望月生。謂此瑩然而白者，譬夫水之為雪而為冰，皆得一陰凝結之純精。常恨處非大荒窮北極寒之曠野，養違其性夭厥齡。豈知火維地荒絕，漲海連天沸天熱。黃冠黑距人語言，有鳥玉衣尤皎潔。乃知物生天地中，萬殊難以一理通。海中洲鳥窮人跡，來市廣州才八國。其間注輦來最稀，此鳥何年隨海舶。誰能◇歷海上峰，萬怪千奇安可極。兔生明月月在天，玉兔不能久人間。況爾來從炎瘴地，豈識中州霜雪寒。渴雖有飲飢有啄，羈紲終知非爾樂。天高海闊路茫茫，嗟爾身微羽毛弱。爾能識路知所歸，吾欲開籠縱爾飛。俾爾歸託宛陵詩，此老詩名聞四夷。一笑暫相從，結交方恨晚。猶茲簿領困，況爾東南遠。落帆淮口暮，採石江洲暖。黃鴿可寄書，惟嗟雙翅短。河南地望雄西京，相公好賢天下稱。吹噓死灰生氣焰，談笑暖律回嚴凝。曾陪◇俎被顧盻，羅列臺閣皆名卿。徐生南國後來秀，得官古縣依崤陵。腳靴手板實卑賤，賢◇未可吏事繩。攜文百篇赴知己，西望未到氣已增。我昔初官便伊洛，當時意氣尤驕矜。主人樂士喜文學，幕府最盛多交朋。園林相映花百種，都邑四顧山千層。朝行綠槐聽流水，夜飲翠幙張紅燈。爾來飄流二十載，鬢髮英索垂霜冰。同時◇遊在者幾，舊事欲說無人應。文章無用等畫虎，名譽過耳如飛蠅。榮華萬事不入眼，憂患百慮來填膺。羨子年少正得路，有如扶桑初日升。名高場屋已得◇，世有龍門今復登。出門相送親與友，何異籬鶡瞻雲鵬。嗟吾筆硯久已格，感激短章因子興。蹤跡本羈單，登門二十年。平生任愚拙，自進恥因緣。憂患經多矣，疲駑尚勉旃。凋零◇谷友，惟悴鴈池邊。忽忽良時失，區區俗慮闐。公齋每偷暇，師席屢攻堅。善誨常無倦，餘談亦可編。仰高雖莫及，希驥豈非賢。報國如乖願，歸耕寧買田。期無辱知己，肯逐利名遷。◇峰雲棧未嘗行，圖畫曾看已可驚。險若登天懸鳥道，下臨無地瀉江聲。折腰莫以微官恥，為政須通異俗情。況子多才兼美行，薦章期即達承明。相從一笑歡無厭，屢獲新篇喜可涯。自昔居前誚◇秕，幸容相倚媿蒹葭。白麻詔令追三代，青史文章自一家。我亦諫垣新忝命，君恩未報發先華。解榻方欣待◇英，掛帆千里忽南征。錦衣白日還家樂，鶴髮高堂獻壽榮。殘雪楚天寒料峭，春風淮水浪崢嶸。知君歸意先飛鳥，莫惜停舟酒屢傾。新花來遠喜開封，呼酒看花興未窮。年少曾為洛陽客，眼明重見魏家紅。卻思初赴青油幕，自笑今為白髮翁。西望無由陪勝賞，但吟佳句想芳叢。憶繞朱欄手自栽，綠叢高下幾番開。中庭雨過無人跡，狼籍深紅點綠苔。銅墨佩腰間，中流望若仙。鳴蟬汴河柳，畫鷁越鄉船。下瀨逢江鴈，瞻氛落海鳶。山川仍客思，盡入隱侯篇。官舍掩寒扉，聊同隱者棲。浮流穿竹過，山鳥入城啼。賓主高談勝，心冥外物齊。惟應朝枕夢，長厭隔鄰雞。瓊花芍藥世無倫，偶不題詩便怨人。曾向無雙亭下醉，自知不負廣陵春。玉階朝罷卷晨班，官舍相留一笑間。與世漸疏嗟已老，得朋為樂偶偷閒。紅牋搦管吟紅藥，綠酒盈◇舞綠鬟。自是風情年少事，多◇白髮與蒼顏。亭亭紫薇花，向我如有意。高煙晚溟濛，清露晨點綴。豈無陽春月，所得時節異。靜女不爭寵，幽姿如自喜。將期誰顧眄，獨伴我憔悴。而我不強飲，繁英行亦墜。相看兩寂寞，孤詠聊自慰。終日念雲壑，南歸心浩然。青山入楚路，白水望湖田。野渡惟浮◇，山家少施錢。到時春尚早，收茗綠巖前。昔年在伊洛，林壑每相從。對掃竹下榻，坐思湖上峰。自言伊洛波，每起滄洲憶。今茲道行遊，千里東南國。都門汴河上，柳色入青煙。流水向淮浦，歸人隨越船。東南方林巘，萬壑新流滿。小桂綠應芳，江春行已晚。藹藹赤城陰，依依識古岑。一去誰復見，石橋雲霧深。齊人謹鹽筴，伯者之事爾。計口收其餘，登耗以生齒。民充國亦富，粲若有條理。惟非三王法，儒者猶為恥。後世益不然，榷奪由漢始。權量自持操，屑屑已甚矣。穴◇如蜂房，熬波銷海水。豈知戴白民，食淡有至死。物艱利愈厚，令出奸隨起。良民陷盜賊，峻法難禁止。問官得幾何，月課煩笞箠。公私兩皆然，巧拙可知已。英英職方郎，文行粹而美。連年宿與泗，有政皆可紀。忽來從辟書，感激赴知己。閔然哀遠人，吐策獻天子。治國如治身，四民猶四體。奈何窒其一，無異釱厥趾。工作而商行，本末相表裡。臣請通其流，為國掃泥滓。金錢歸俯藏，滋味飽閭里。利害難先言，歲月可較比。鹽官皆謂然，丞相曰可喜。適時乃為才，高論徒譎詭。夷吾苟今出，未以彼易此。隋堤樹毿毿，汴水流瀰瀰。子行其勉旃，吾黨方傾耳。峭巘孤城倚，平湖遠浪來。萬尋迷島嶼，百仞起樓臺。太守憑軒處，群賓奉笏陪。清霜薦丹橘，積雨過黃梅。逸思歌湘曲，遒文繼楚材。魚貪河岫樂，雲忘帝鄉回。遙信雙鴻下，新緘尺素裁。因聞誇野景，自笑擁邊埃。龍漠方多孽，旄頭久示災。旌旗時映日，鼙鼓或驚雷。有志皆嘗膽，何人可鑿壞。儒生半投筆，牧豎亦輸財。沮澤辭猶慢，蒲萄館未開。支離莫攘臂，天子正求才。群峰擁軒檻，竹樹陰漠漠。公胡苦思山，規構自心作。惟予愛山者，初仕即京洛。嵩峰三十六，終日對高閣。陰晴無朝暮，紫氣常浮泊。雄然九州中，氣象壓寥廓。亦嘗步其巔，培塿視四嶽。其後竄荊蠻，始識峽山惡。長江瀉天來，巨石忽開拓。始疑茫昧初，渾沌死鐫鏧。神功夜催就，萬仞成一削。尤奇十二峰，隱見入冥邈。人蹤斷攀緣，異物宜所詫。顧瞻但徘徊，想像逢綽約。嵩山近可愛，泉石吾已諾。終期友幽人，白首老雲壑。荊巫惜遐荒，詭怪杳難貌。至今清夜思，魂夢輒飛愕。偶來玩茲亭，塵眼刮昏膜。況逢秋雨霽，濃翠新染濯。峰端上明月，且可留幽酌。布衣馳譽入京都，丹旐俄驚反舊閭。諸老誰能先賈誼，君王猶未識相如。三年弟子行喪禮，千兩鄉人會葬車。我獨空齋掛塵榻，遺編時閱子云書。陽城澱裡新來鴈，趁伴南飛逐越船。野岸柳黃霜正白，五更驚破客愁眠。東齋坐客飲方豪，誰報風簾雪已飄。貪聽樽前歌嫋嫋，不聞窗外響蕭蕭。已憐殘臘催梅蕊，更約新春探柳條。共憶瀛洲人獨直，神仙清景正寥寥。岐江望平陸，百里千餘嶺。蕭條斷煙火，莽蒼無人境。峰巒互前後，南北失壬丙。天秋雲愈高，木落歲方冷。水涉愁蜮射，林行憂虎猛。萬仞懸巖崖。一彴履枯梗。緣危類◇猱，陷淖若蛙黽。腰輿懼傾撲，煩馬倦鞭警。攀躋誠畏塗，習俗羨蠻獷。度隘足雖踠，因高目還騁。九野畫荊衡，群山亂巫郢。煙嵐互明滅，點綴成圖屏。時時度深谷，往往得佳景。翠樹鬱如蓋，飛泉溜垂綆。幽花亂黃紫，蒨粲弄光影。山鳥囀成歌，寒蜩嘒如哽。登臨雖雲勞，鉅細得周省。晨裝趁徒旅，夕宿訪閭井。村暗水茫茫，雞鳴星耿耿。登高近佳節，歸思時引領。溪菊薦山◇，田鴽佐烹鼎。家近夢先歸，夜寒衾屢整。崎嶇念行役，昔宿已為永。豈如江上舟，棹歌方酩酊。南都已見成新集，東魯休嗟未作詩。霖雨曾為天下福，甘棠何止郡人思。元劉事業時無取，姚宋篇章世不知。二美惟公所兼有，後生何者欲攀追。驛騎頻來急詔隨，都人相與竊嗟諮。自非峻節終無改，安得清衷久益思。前席蓋將求讜議，在庭非為乏陪祠。尊賢優老朝家美，他日安車召未遲。風雅久寂寞，吾思見其人。杜君詩之豪，來者孰比倫。生為一身窮，死也萬世珍。言苟可垂後，士無羞賤貧。古木鬱沉沉，祠亭相袞臨。雷驅山外響，雲結日邊陰。◇霂來初合，依微勢稍深。土膏潛動◇，野氣欲成霖。隴上連雲色，田間擊壤音。明光應奏瑞，黃屋正焦心。帝邑三川美，離宮萬瓦森。廢溝鳴故苑，紅蘤發青林。南畝猶須勸，餘春尚可尋。應容後車客，時作洛生吟。巾履諸方遍，莓苔一室前。萎花吟次落，孤月定中圓。齋鉢都人施，談機海外傳。時應暮鍾響，來度禁城煙。碕岸接芳蹊，琴觴此自怡。林花朝落砌，山月夜臨池。雨積蛙鳴亂，春歸鳥哢移。惟應乘興客，不待主人知。官雖鎮陽居，身是鎮陽客。北園潭上花，安問誰所植。春風無先後，爛漫爭紅白。一花聊一醉，盡醉猶須百。而我病不飲，對花空嘆息。朝來不能歸，暮看不忍摘。謂言花縱落，滿地猶可席。不來才幾時，人事已非昔。芳枝結青杏，翠葉新奕奕。落絮風捲盡，春歸不留跡。空餘綠潭水，尚帶餘春色。疑春竟何之，意謂追可得。東西遶潭行，蜂鳥已寂寂。惘然無所依，歸駕不停軛。寓興誠可樂，留情豈非惑。至今清夜夢，猶遶北潭北。潺潺出亂峰，演漾綠蘿風。淺瀨寒難涉，危槎路不通。朝雲起潭側，飛雨◇江中。更欲尋源去，山深不可窮。平日相從樂會文，博梟壺馬佔朋分。罰籌多似昆陽矢，酒令嚴於細柳軍。蔽日雪雲猶靉靆，欲晴花氣漸氛氳。一◇萬事皆毫末，蜾蠃螟蛉豈足雲。聞說夷陵人為愁，共言遷客不堪遊。崎嶇幾日山行倦，卻喜坡頭見峽州。漢柱題名墨未乾，南州坐佈政條寬。嶺雲路隔梅欹驛，使驛秋歸柳拂鞍。建禮侵晨趨冉冉，明光賜對佩珊珊。潁川此召行聞拜，冠頍凝塵俟一彈。興來筆力千鈞勁，酒醒人間萬事空。蘇梅二子今亡矣，索寞滁山一醉翁。碧潭風定影涵虛，神物中藏岸一枯。一夜四郊春雨足，卻來閒臥養明珠。晨光入林眾鳥驚，腷膊群飛鴉亂鳴。穿林四散投空去，黃口巢中飢待哺。雌者下啄雄高盤，雄雌相呼飛復。還空林無人鳥聲樂，古木參天枝屈蟠。下有怪石橫樹間，煙埋草沒苔蘚斑。借問此景誰圖寫，乃是吳家石屏者。虢工刳山取山骨，朝鑱暮斲非一日，永珍皆從石中出。吾嗟人愚不見天地造化之初難，乃雲萬物生自然。豈知鐫鑱刻畫醜與妍，千狀萬態不可殫。神愁鬼泣夜不得閒，不然安得巧工妙手憊精竭思不可到，若無若有縹緲生雲煙。鬼神功成天地惜，藏在虢山深處石。惟人有心無不獲，天地雖神藏不得。又疑鬼神好勝憎吾儕，欲極奇怪窮吾才，乃傳張生自西來，吳家學士見且咍，醉點紫毫淋墨煤。君才自與鬼神◇，嗟我老矣安能陪。夕照留歌扇，餘輝上桂叢。霞光晴散錦，雨氣晚成虹。燕下翻池草，烏驚傍井桐。無憀照湘水，丹色映秋風。波光柳色碧溟濛，曲渚斜橋畫舸通。更遠更佳唯恐盡，漸深漸密似無窮。綺羅香裡留佳客，弦管聲來揚晚風。半醉回舟迷向背，樓臺高下夕陽中。荒臺野徑共躋攀，正見榴花出短垣。綠葉晚◇啼處密，紅房初日照時繁。最憐夏景鋪珍簟，尤愛晴香入睡軒。乘興便當攜酒去，不須旌騎擁車轅。今日胡不樂，眾賓會高堂。坐中瀛洲客，新佩太守章。豈無芳◇酒，笑語共一觴。亦有嘉菊叢，新苞弄微黃。所嗟時易晚，節物已淒涼。群鷺方盛集，離鴻猶高翔。山川正搖落，行李怯風霜。君子樂為政，朝廷須◇良。歸來紫微閣，遺愛在甘棠。棋墅風流謝舅賢，發光如葆惜窮年。人隨黃鵠飛千里，酒滿棲烏送一弦。望驛早梅迎遠使，拂鞍衰柳拗歸鞭。越禽胡馬相逢地，南北思歸各黯然。當春種花唯恐遲，我獨種菊君勿誚。春枝滿園爛張錦，風雨須臾落顛倒。看多易厭情不專，鬥紫誇紅隨俗好。豁然高秋天地肅，百物衰零誰暇吊。君看金蕊正芬敷，曉日浮霜相照耀。煌煌正色秀可餐，藹藹清香寒愈峭。高人避喧守幽獨，淑女靜容修窈窕。方當搖落看轉佳，慰我寂寥何以報。時攜一樽相就飲，如得貧交論久要。我從多難壯心衰，跡與世人殊靜躁。種花勿種兒女花，老大安能逐年少。梅黃初過雨，麥實已登秋。避暑多佳賞，皇歡奉豫遊。都城車馬日喧喧，雖有離歌不慘顏。豈似客亭臨臨岸，暫留◇酒對青山。天街樹綠騰歸騎，玉殿霜清綴曉班。莫忘西亭曾醉處，月明風溜響潺潺。千門鑰入斷人聲，樓閣沉沉夜氣生。獨直偏知宮漏永，稍寒尤覺玉堂清。霜雲映月鱗鱗色，風葉飛空摵摵鳴。犬馬力疲恩未報，坐驚時節已崢嶸。祀教民昭孝，天惟德是親。太宮嚴大饗，吉土兆精禋。禮樂三王盛，梯航萬國賓。恩沾群動洽，慶與一陽新。奉冊尊長樂，均釐及眾臣。不須雲物瑞，和氣浹人神。楚天風雪犯徵裘，誤拂京塵事遠遊。謝墅人歸應作詠，灞陵岸遠尚回頭。雲含江樹看迷所，目逐歸鴻送不休。欲借高樓望西北，亦應西北有高樓。鶴行而啄，青玉嘴，枯鬆腳，兔蹲而累，尖兩耳，攢四蹄。往往於人家高堂淨屋曾見之，錦裝玉軸掛壁垂。乍見拭目猶驚疑，羽毛襂褷眼睛活，若動不動如風吹。主人矜誇百金買，雲此絕筆人間奇。畫師畫生不畫死，所得百分三二爾，豈如翫物翫其真。凡物可愛惟精神，況此二物物之珍。月光臨靜夜，雪色凌清晨。二物於此時，瑩一點纖埃塵。不惟可醒醉翁醉，能使詩老詩思添清新。醉翁謂詩老，子勿誚我愚。老弄兔兒憐鶴雛，與子俱老其衰乎。奈何反舍我，欲向東家看舞姝。須防舞姝見客笑，白髮蒼顏君自照。寧傷桃李花，無損杞與菊。杞菊吾所嗜，惟恐食不足。花開少年事，不入老夫目。老夫無遠慮，所急在口腹。風晴日暖雪初銷，踏泥自採籬邊綠。朝聞驚禽去，日暮見禽歸。瑤琴坐不理，含情復為誰。石唐仙室紫雲深，潁陽真人此算心。真人已去升寥廓，歲歲巖花自開落。我昔曾為洛陽客，偶向巖前坐盤石。四字丹書萬仞崖，神清之洞鎖樓臺。雲深路絕無人到，鸞鶴今應待我來。淵明本嗜酒，一錢常不持。人邀輒就飲，酩酊籃輿歸。歸來步三徑，索寞繞東籬。詠句把黃菊，望門逢白衣。欣然復坐酌，獨醉臥斜暉。古郡誰雲亳陋邦，我來仍值歲豐穰。烏銜棗實園林熟，蜂採檜花村落香。世治人方安◇畝，興闌吾欲反耕桑。若無潁水肥魚蟹，終老仙鄉作醉鄉。石溜吐陰崖，泉聲滿空谷。能邀弄泉客，系舸留巖腹。陰精分月窟，水味標茶錄。共約試春芽，槍旗幾時綠。險夷一節如金石，勳德俱高映古今。豈止忘機鷗鳥信，陶鈞萬物本無心。誰言潁水似瀟湘，一笑相逢樂未央。歲晚君尤耐霜雪，興闌吾欲返耕桑。銅槽旋壓清樽美，玉麈閒揮白日長。豫約詩筒屢來往，兩州雞犬接封疆。午漏聲初轉，歸鞍路偶同。天清黃道日，街闊綠槐風。萬國舟車會，中天象魏雄。戢戈清四海，論道屬三公。自愧陪群彥，從來但朴忠。時平容竊祿，歲晚嘆衰翁。買地淮山北，垂竿潁水東。稻粱雖可戀，吾志在冥鴻。夜雪填空曉更飄，龍墀風冷佩聲高。瓊花落處縈仙仗，玉殿光中認赭袍。下直笑談多樂事，平時樽酒屬吾曹。羨君年少才無敵，顧我雖衰飲尚豪。堯夫大雅哲，稟德實溫粹。霜笉秀含潤，玉海湛無際。平明坐大府，官事盈案几。高談遣放紛，外物不能累。非惟席上珍，乃是青雲器。東油淥水南山色，夢寢襄陽二十年。顧我百憂今白首，羨君千騎若登仙。花開漢女遊堤上，人看仙翁擁道邊。況有玉鍾應不負，夜槽春酒響如泉。聖俞翹楚才，乃是東南秀。玉山高岑岑，映我覺形陋。離騷喻草香，詩人識鳥獸。城中爭擁鼻，欲學不能就。平日禮文賢，寧久滯奔走。世說有仙草，得之能隱身。仙書已怪妄，此事況無文。嗟爾得從誰，不辨偽與真。持行入都市，自謂術通神。白日攫黃金，磊落揀奇珍。旁人掩口笑，縱汝暫懽忻。汝方矜所得，謂世盡盲昏。非人不見汝，乃汝不見人。古關衰柳聚寒◇，駐馬城頭日欲斜。猶去西樓二千里，行人到此莫思家。紫貂裘暖朔風驚，潢水冰光射日月。笑語同來向公子，馬頭今日向南行。餘本漫浪者，茲亦漫為官。胡然類鴟夷，託載隨車轅。時士不俛眉，默默誰與言。賴有洛中俊，日許相躋攀。飲德醉醇酎，襲馨佩春蘭。平時罷軍檄，文酒聊相歡。宣州紫沙合，圓若截郫筒。偶得今十載，走宦南北東。持之聖俞家，乞藥戒羸僮。聖俞見之喜，遽以手磨礱。謂此吾家物，問誰持贈公。因嗟與君交，事事無不同。憶昔初識面，青衫遊洛中。高標不可揖，杳若雲間鴻。不獨體輕健，目明仍耳聰。爾來三十年，多難百憂攻。君晚得奇樂，靈根斸離宮。其狀若狗蹄，其香比芎藭。愛君方食貧，面色悅以豐。不憚乞餘劑，庶幾助衰癃。平時一笑歡，飲酒各爭雄。向老百病出，區區論藥功。衰盛物常理，迴圈勢無窮。寄語少年兒，慎勿笑兩翁。青松生而直，繩墨易為功。良玉有天質，少力磨與◇。子誠懷美材，但未遭良工。養育既堅好，英華充厥中。於誰以成之，孟韓荀暨雄。魚鑰侵晨放九門，天街一騎走紅塵。桐華應候催佳節，榆火推恩忝侍臣。多病正愁餳粥冷，清香但愛蠟煙新。自憐慣識金蓮燭，翰苑曾經七見春。淺深紅白宜相間，先後仍須次第栽。我欲四時攜酒去，莫教一日不花開。霜降百工休，居者皆入室。墐戶畏初寒，開爐代溫律。規模不盈丈，廣狹足容膝。軒窗共幽窳，竹柏助蒙密。辛勤慚巧宦，窮賤守卑秩。無術政奚為，有年秋屢實。文書少期會，租訟省鞭抶。地僻與世疏，官閒得身佚。荊蠻苦卑陋，氣候常臺鬱。天日每陰翳，風飆多凜凓。衰顏慘時晚，病骨知寒疾。蠻床倦晨興，籃輿厭朝出。南山近樵採，僮僕免呵叱。御歲畜蹲鴟，饋客薦包橘。霜薪吹晶熒，石鼎沸啾唧。披方養丹砂，候節煎秋術。西鄰有高士，轗軻臥蓬蓽。鶴髮善高談，鮐背更炙熨。披裘屢相就，束縕亦時乞。傳經伏生老，愛酒楊雄吃。晨灰暖餘杯，夜火爆山粟。無言兩忘形，相對或終日。微生慕剛毅，勁強早難屈。自從世俗牽，常恐天性失。仰茲微官祿，養此多病質。省躬由一言，無枉慕三黜。因知吏隱樂，漸使欲心窒。面壁或僧禪，倒冠聊酒逸。螟蛉輕二豪，一馬齊萬物。啟期為樂三，叔夜不堪七。負薪幸有瘳，舊學頗思迷。興亡閱今古，圖籍羅甲乙。魯冊謹會盟，周公彖凶吉。詳明左丘辯，馳騁馬遷筆。金石互鏗鍧，風雲生倏忽。容爾一開卷，慨然時揜帙。浮沈恣其間，適若遂聱耴。吾居誰雲陋，所得乃非一。五斗豈須慚，優遊歲將畢。五行居四時，維火盛南訛。炎焦陵木氣，橄欖得之多。酸苦不相入，初爭久方和。霜包入中州，萬里來江波。幸登君子席，得與眾果羅。中州眾果佳，珠圓玉光瑳。媿茲微陋質，以遠不見訶。餳飴兒女甜，遺味久則那。良藥不甘口，厥功見沉痾忠言初厭之，事至悔若何。世已無采詩，詩成為君哦。大河昔決東南流，蕭條東郡今止湫。我從故老問其由，雲古五鼎藏高丘。地靈川秀草木稠，鬱郁佳氣蒸常浮。惟物伏見數有周，祕藏奇怪神所搜。天昏地慘鬼哭幽，至寶欲出風雲愁。蕩搖山川失維陬，九龍大戰驅蛟◇。◇然岸裂轟雲驫，滑人夜驚鳥嘲啁。婦走抱兒扶白頭，蒼生仰叫黃屋憂。聚徒百萬如蚍蜉，千金一掃隨浮漚。天旋海沸動九州，此鼎始出人間留。滑人得之不敢收，奇模古質非今侔。器大難用識者不，以示世俗遭掫揄。明堂會朝饗諸侯，饔官有品供王羞。調以五味烹全牛，時有用舍吾無求。二三子學雕琳球，見之始驚中嘆愀。披荒斲古爭窮搜，苦語難出聲咿嚘。馬圖出河龜負疇，自古怪說何悠悠。嗟吾老矣不能休，勉強作詩◇效尤。汙池以其下，眾流之所鍾。尺水無長瀾，蛟龍豈其容。顧予誠鄙薄，群俊枉高蹤。得一不為少，雖多肯辭豈。譬如登圓壇，羅列璧與琮。又若饗鈞天，左右間笙鏞。文章爛照耀，應和相撞舂。而予處其間，眩晃不知從。退之亦嘗雲，青蒿倚長鬆。新陽發群枯，生意漸丰茸。暮雪浩方積，醁醅寒更濃。毋言輕此樂，此樂難屢逢。黃山開苑獵初回，絳樹分行舞遞來。下馬春場雞◇距，鳴弦初日雉驚媒。犀投博齒呼成白，橋隔車音聽似雷。不問春蠶眠未起，更尋桑陌到秦臺。霜後葉初鳴，羸驂遶澗行。川原人遠近，禾黍日晴明。病質驚殘歲，歸塗厭暮程。空林聚寒雀，疑已作春聲。河決三門合四水，徑流萬里東輸海。鞏洛之山夾而峙，河來齧山作沙嘴。山形迤邐若奔避，河益洶洶怒而詈。舟師弭楫不以帆，頃刻奔過不及視。舞波淵旋投沙渚，聚沫倏忽為平地。下窺莫測濁且深，痴龍怪魚肆憑恃。我生居南不識河，但見禹貢書之記。其言河狀鉅且猛，驗河質書信皆是。昔昔帝堯與帝舜，有子朱商不堪嗣。皇天意欲開禹聖，以水病堯民以潰。堯愁下人瘦若臘，眾臣薦鯀帝曰試。試之九載功不效，遂殛羽山慚而斃。禹羞父罪哀且勤，天始以書畀於姒。書曰五行水潤下，禹得其術因而治。鑿山疏流浚畎澮，分擘枝派有條理。萬邦入貢九州宅，生人始免生鱗尾。功深德大夏以家，施及三伐蒙其利。江海淮濟洎漢沔，豈不浩渺汪而大。收波卷怒畏威德，萬古不敢肆凶厲。惟茲濁流不可律，歷自秦漢尤為害。崩堅決壅勢益橫，斜跳旁人惟其意。制之以力不以德，驅民就溺財隨弊。蓋聞河源出崑崙，其山上高大無際。自高瀉下若激箭，一直一曲一千里。湍雄衝急乃迸溢，其勢不得不然爾。前歲河怒驚滑民，浸漱洋洋淫不止。滑人奔走若鋒駭，河伯視之以為戲。呀呀怒口缺若門，日啖薪石萬萬計。明堂天子聖且神，悼河不仁嗟曰喟。河伯素頑不可令，至誠一感惶且畏。引流辟易趨故道，閉口不敢煩官吏。遵塗率職直東下，咫尺莫可離其次。爾來歲星行一週，民牛飽芻邦羨費。滑人居河飲河流，耕河之壩浸河濆。嗟河改凶作民福，嗚呼明堂聖天子。清談終日對清樽，不似崇高富貴身。已有山川資勝賞，更將風月醉嘉賓。落日漢陵道，初寒慘暮飆。遙看山口火，暗渡洛川橋。不見新園樹，空聞引葬簫。林◇棲已定，猶此倦徵鑣。青牛西出關，老聃始著五千言。白鹿去昇天，爾來忽已三千年。當時遺蹟至今在，隱起蒼檜猶依然。惟能乘變化，所以為神仙。驅鸞駕鶴須臾間，飄忽不見如雲煙。奈何此鹿起平地，更假草木相攀緣。乃知神仙事茫昧，真偽莫究徒自傳。雪霜不改終古色，風雨有聲當夏寒。境清物老自可愛，何必詭怪窮根源。楚岸梅香半入依，凍雲銀鑠曉光飛。遙應便面逢人處，走馬章街失路歸。聖俞宣城人，能使紫毫筆。宣人諸葛高，世業守不失。緊心縛長毫，三副頗精密。硬軟適人手，百管不差一。京師諸筆工，牌榜自稱述。累累相國東，比若衣縫蝨。或柔多虛尖，或硬不可屈。但能裝管榻，有表曾無實。價高仍費錢，用不過數日。豈如宣城毫，耐久仍可乞。城南車馬地，行客過徘徊。野水寒猶入，餘花晚自開。命賓曾授簡，開府最多才。今日西州路，何人更獨來。寒巖飛流落青苔，旁斲石篆何奇哉。其人已死骨已朽，此字不滅留山隈。山中老僧憂石泐，印之以紙磨松煤。欲令留傳在人世，持以贈客比瓊瑰。我疑此字非律畫，又疑人力非能為。始從天地胚渾判，元氣結此高崔嵬。當時野鳥踏山石，萬古遺蹟於蒼崖。山只不欲人屢見，每吐雲霧深藏埋。群仙發空欲下讀，常借海月清光來。嗟我豈能識字法，見之但覺心眼開。辭慳語鄙不足記，封題遠寄蘇與梅。鮮鮮毛羽耀朝輝，紅粉牆頭綠樹枝。日暖風輕言語軟，應將喜報主人知。僮奴襆被莫相催，待報霜臺御史來。晴陌便當聯騎去，春風任放百花開。文章紙貴爭馳譽，朝野人言慶得才。共向丹墀侍臨選，莫驚鱗鬣化風雷。相別始一歲，幽憂有百端。乃知一世中，少樂多悲患。每憶少年日，未知人事艱。顛狂無所閡，落魄去◇牽。三月入洛陽，春深花未殘。龍門翠鬱郁，伊水清潺潺。逢君伊水畔，一見已開顏。不暇謁大尹，相攜步香山。自茲愜所適，便若投山猿。幕府足文士，相公方好賢。希深好風骨，迥出風塵間。師魯心磊落，高談羲與軒。子漸口若訥，誦書坐千言。彥國善飲酒，百盞顏未丹。幾道事閒遠，風流如謝安。子聰作參軍，常跨跛虎韉。子野乃禿翁，戲弄時脫冠。次公才曠奇，王霸馳筆端。聖俞善吟哦，共嘲為閬仙。惟予號達老，醉必如張顛。洛陽古郡邑，萬戶美風煙。荒涼見宮闕，表裡壯河山。相將日無事，上馬若鴻翩。出門盡垂柳，信步即名園。嫩籜筠粉暗，淥池萍錦翻。殘花落酒面，飛絮拂歸鞍。尋盡水與竹，忽去嵩峰巔。青蒼綠萬仞，杳藹望三川。花草窺澗竇，崎嶇尋石泉。君吟倚樹立，我醉欹雲眠。子聰疑日近，謂若手可攀。共題三醉石，留在八仙壇。水雲心已倦，歸坐正杯盤。飛瓊始十八，妖妙猶雙環。寒篁暖鳳嘴，銀甲調鴈弦。自制白雲曲，始送黃金船。珠簾卷明月，夜氣如春煙。燈花弄粉色，酒紅生臉蓮。東堂榴花好，點綴裙腰鮮。插花雲髻上，展簟綠陰前。樂事不可極，酣歌變為嘆。詔書走東下，丞相忽南遷。送之伊水頭，相顧淚潸潸。臘月相公去，君隨赴春官。送君白馬寺，獨入東上門。故府誰同在，新年獨未還。當時作此語，聞者已依然。朝家意在取遺才，樂育推仁亦至哉。本欲勵賢敦古學，可嗟趨利競朋來。昔人自重身難進，薄俗多端路久開。何異鱣魴爭尺水，巨魚先已化風雷。梅公憐我髭如雪，贈以雙禽意有云。但見尋常思白兔，便疑不解醉紅裙。吟齋雖喜留閒客，野性寧忘在嶺雲。我有銅臺方尺瓦，◇非玉案欲酬君。東郊漸微綠，驅馬忻獨往。梅繁野渡晴，泉落春山響。身閒愛物外，趣遠諧心賞。歸路逐樵歌，落日寒川上。聞君解舟去，秋水正沄沄。野岸曠歸思，都門辭世紛。稍逐商帆伴，初隨徵鴈群。山多淮甸出，柳盡汴河分。楚色蕪尚綠，江煙日半曛。客意浩已遠，離懷寧復雲。宣城好風月，歸信幾時聞。相隨懷詔下天閽，一鎖南宮隔幾旬。玉麈清談消永日，金◇美酒惜餘春。杯盤餳粥春風冷，池館榆錢夜雨新。猶是人間好時節，歸休過我莫辭頻。綠樹遶伊川，人行亂石間，寒雲依晚日，白鳥向青山。路轉香林出，僧歸野渡閒。巖阿誰可訪，興盡復空還。嘉樹叢生秀，茲樓層漢傍。飛甍臨萬井，伏檻出垂楊。卷幕晴雲度，披襟夕籟涼。出河瞻帝裡，風月坐胡床。愛客東阿宴，清歡北海觴。淮南多雅詠，歲晚翫幽芳。醉翁豐樂一閒身，憔悴今來汴水濱。每聽鳥聲知改節，因吹柳絮惜殘春。平生未省降詩敵，到處何嘗訴酒巡。壯志鎖磨都已盡，看花翻作飲茶人。歲時豐儉若迴圈，天幸非由拙政然。一雨雖知為美澤，三登猶未補凶年。桑陰蔽日交垂路，麥穗含風秀滿田。千里郊原想如畫，正宜攜酒望晴川。古人相馬不相皮，瘦馬雖瘦骨法奇。世無伯樂良可嗤，千金市馬惟市肥。騏驥伏櫪兩耳垂，夜聞秋風仰秣嘶。一朝絡以黃金羈，旦刷吳越暮燕陲。丈夫可憐憔悴時，世俗庸庸皆見遺。又履自少聲名馳，落筆文章天下知。開懷吐胸不自疑，世路迫窄多◇機。鬢毛零落風霜摧，十年江湖千首詩。歸來京國舊遊非，大笑相逢索酒◇。酒酣猶能弄蛾眉，山川搖落百草腓。愛君不改青松枝，念君明當整驂騑。贈以瑤華期早歸，豈惟朋友相追隨，坐使臺閣生光輝。京師花木類多奇，常恨春歸人不歸。車馬喧喧走塵土，園林處處鎖芳菲。殘紅已落香猶在，羇客多傷涕自揮。我亦悠然無事者，約君聯騎訪郊圻。多病山齋厭鬱蒸，經時久不到東城。新荷出水雙飛鷺，喬木成陰百囀◇。載酒未妨佳客醉，憑高仍見老農耕。史君自有林泉趣，不用絲篁亂水聲。春秋楚國西偏境，陸羽茶經第一州。紫籜青林長蔽日，綠叢紅橘最宜秋。道塗處險人多負，邑屋臨江俗善泅。臘市漁鹽朝暫合，淫祠簫鼓歲無休。風鳴燒入空城響，雨惡江崩斷岸流。月出行歌聞調笑，花開啼鳥亂鉤輈。黃牛峽口經新歲，白玉京中夢舊遊。曾是洛陽花下客，欲誇風物向君羞。滁南幽谷抱千峰，高下山花遠近紅。當日辛勤皆手植，而今開落任春風。主人不覺悲華髮，野老猶能說醉翁。誰與援琴親寫取，夜泉聲在翠微中。笳鼓下層臺，旌旗轉長嶼。橋響騖歸軒，溪明望行炬。北臨白雲澗，南望清風閣。出樹見人行，隔溪聞魚躍。斷虹跨曲岸，倒影涵清波。為愛斜陽好，回舟特特過。行殿峨峨出綠槐，琳房芝闕聳崔嵬。管絃飄落人間去，幢節疑從天上來。基業百年傳聖子，黔黎四紀樂春臺。孤臣不得同鍼虎，未死心先冷若灰。洛社當年盛莫加，洛陽耆老至今誇。死生零落餘無幾，齒髮衰殘各可嗟。北庫酒醪君舊物，西湖煙水我如家。已將二美交相勝，仍枉新肩麗彩霞。清流關前一尺雪，鳥飛不度人行絕。冰連溪谷麋鹿死，風勁野田桑柘折。江淮卑溼殊北地，歲不苦寒常疫癘。老農自言身七十，曾見此雪才三四。新陽漸動愛日輝，微和習習東風吹。一尺雪，幾尺泥，泥深麥苗春始肥。老農爾豈知帝力，聽我歌此豐年詩。高步登天池，靈源湛然吐。俯窺不可見，淵默神龍護。靜夜天籟寒，宿客疑風雨。平生孤拙荷公知，敢向公前自衒詩。憂患飄流誠已甚，文辭衰落固其宜。非高僅比巴音下，少味還同魯酒漓。兩辱嘉篇永為寶，豈惟榮耀託當時。凌晨小雨壓塵輕，閒憶登高望禁城。樹色連雲春泱漭，風光著草日晴明。看榆吐莢驚將落，見鵲移巢忽已成。誰向兒童報歸日，為翁寒食少留餳。玉女不可邀，蒼崖鬱迢直。石乳滴空竇，仰見泬寥碧。徙倚難久留，桂樹含春色。玉女搗仙衣，夜下青松嶺。山深風霞寒，月杵遙相應。露蹤杳可尋，片石秋光瑩。踏石弄泉流，尋源入幽谷。泉傍野人家，四面深篁竹。溉稻滿春疇，鳴渠遶茅屋。生長飲泉甘，蔭泉栽美木。潺湲無春冬，日夜響山曲。自言今白首，未慣逢朱轂。顧我應可怪，每來聽不足。繫馬青松陰，躡屣蒼崖路。驚鳥動林花，空山答人語。雲霞不可攬，直入冥冥霧。經年都洛與君交，共許詩中思最豪。舊社更誰能擁鼻，新秋有客獨登客。徑蘭欲謝悲零露，籬菊空開乏凍醪。縱使河陽花滿縣，亦應留滯感潘毛。冠蓋盛西京，當年相府榮。曾陪鹿鳴宴，◇識洛陽生。共嘆長沙◇，空存許劭評。堪嗟桃李樹，何日見陰成。躡蹻上高山，探險慕幽賞。初驚澗芳早，忽望巖扉敞。林窮路已迷，但逐樵歌響。憶昔嘗修守臣職，先春自探兩旗開。誰知白首來辭禁，得與金鑾賜一杯。高灘復下灘，風急刺舟難。不及樓中客，徘徊川上山。夕陽洲渚遠，唯見白鷗翻。巨石何亭亭，孤生此巖側。白雲與翠霧，誰見琅玕色。惟應山鳥飛，百轉時來息。閒居寂寞面重城，過我時欣倒屣迎。入洛機雲推俊譽，遊樑枚馬得英聲。風晴秀野春光變，梅發家林鳥哢輕。祗待登高成麗賦，漢庭推轂有公卿。三峽倚迢嶢，同遷地最遙。物華雖可愛，鄉思獨無聊。江水流青嶂，猿聲在碧霄。野篁抽夏◇，叢橘長春條。未臘梅先發，經霜葉不凋。江雲愁蔽日，山霧晦連朝。斫谷爭收漆，梯林◇摘椒。巴賨船賈集，蠻市酒旗招。時節同荊俗，民風載楚謠。俚歌成調笑，◇鬼聚喧囂。得罪宜投裔，包差分折腰。光陰催晏歲，牢落慘驚飆。白髮新年出，朱顏異域銷。縣樓朝見虎，官舍夜聞鴞。寄信無秋鴈，思歸望斗杓。須知千里夢，長繞洛川橋。武平天下才，四十滯鉛槧。忽乘使君舟，歸榜不可纜。都門春漸動，柳色緣將暗。掛帆千里風，水闊江灩灩。吳興水精宮，樓閣在寒監。橘柚秋苞繁，烏程春甕釅。清談越客醉，屢舞吳娘豔。寄詩毋憚頻，以慰離居念。春水弄春沙，盪漾流不極。笭箵苦難滿，終日沙頭客。向暮卷空罾，棹歌菱浦北。君子貴從俗，小官能養賢。無慚折腰吏，勉食落頭鮮。困有亨之理，窮當志益堅。惟宜少近禍，親發況皤然。畫舷鳴兩槳，日暮芳洲路。泛泛風波鳥，雙雙弄紋羽。愛之慾移舟，漸近還飛去。真宰調神化，幽靈應不言。朝雲九淵闇，暮霰六花繁。朔吹縈歸旆，賓裾載後軒。睢園有客賦，郢曲幾人翻。槐座方虛位，鋒車佇改轅。願移盈尺瑞，為雨遍群元。白雲汾水上，人北鴈南飛。行李山川遠，風霜草木腓。郡齋賓榻掛，幕府羽書稀。最有題輿客，偏思玉麈揮。謝墅多幽賞，華軒曾共尋。人閒聊載酒，臺迥獨披襟。水落陂光淡，城當山氣陰。惟餘桃李樹，日覺翠蹊深。喧喧誰暇聽歌謳，浪遶春潭逐彩舟。爭得心如汝無事，明年今日更來遊。太華之鬆千歲青，嘗聞其下多茯苓。地靈山秀草木異，往往變化為人形。神仙不欲世人採，覆以雲氣常冥冥。臺郎何年得真訣，服餌既久毛骨清。汝陽昔見今十載，丹顏益少方瞳明。郡齋政成罇俎樂，高談日接無俗情。詔書忽下褎美績，使車朝出行屬城。職清事簡稱雅意，蠹書古篋晨裝輕。洛陽花色笑春日，錦衣晝歸閭里驚。自雲就欲謝官去，烏紗白髮西臺卿。他年我亦老蒿少，願乞仙粒分餘馨。題輿嘗屈佐留京，攬轡今行按屬城。楚館尚看淮月色，嵩雲應過虎關迎。春寒酒力風中醒，日暖梅香雪後清。野俗經年留惠愛，莫辭臨別醉冠傾。南浦空波綠，西陂夕照寒。瑤華傷遠道，芳草送歸鞍。翠歛遙山疊，氛收古澤寬。衰容畏秋色，不及楚楓丹。志士惜白日，高車無停輪。孔生東魯儒，年少勇且仁。大軸獻理匭，長裾弊街塵。門無黃金聘，家有白髮親。寒風八九月，北渡大河津。玉寒積精甲，金戈耀秋雲。孔生力數鬥，其智兼千人。短褐不自暖，高談吐陽春。北州多賢侯，待士誰最勤。一見贈雙璧，再見延上賓。丈夫患不遇，豈患長賤貧。吾始未識子，但聞楊公賢。及子來叩門，手持贈子篇。賢愚視所與，不待交子言。又文諧律呂，子行潔琅玕。行矣慎所遊，惡草能敗蘭。昔日尋春地，今來感◇華。人行已荒徑，花發半枯槎。高榭林端出，殘陽水外斜。聊持一◇酒，徙倚憶天涯。掩涕發陳編，追思二十年。門生今白首，墓木已蒼煙。報國如乖願，歸耕寧買田。此言今始殘，知不愧黃泉。都門收宿霧，佳氣鬱◇◇。曉日寒川上，青山白霧中。樓臺萬瓦合，車馬九衢通。恨乏登高賦，徒知京邑雄。曾作關中客，嘗窺百二疆。自言秦隴水，能斷楚人腸。失意倦京國，羇愁成鬢霜。何如伴徵鴈，日日向衡陽。綠野秀可餐，遊驂喜初結。芸局苦寂寥，禁署隔清切。歡言得幽尋，況此及嘉節。鳥哢已關關，泉流初決決。紫萼繁若綴，翠苕柔可擷。屢期無後時，芳物畏鶗鴃。決決汴河流，櫓聲過晚浦。行客問吳山，舟人多楚語。春深紫蘭澤，夏早黃梅雨。時應賦登眺，聊以忘羈旅。楊子懶屬書，平居惟嗜酒。一沐或彌旬，解酲須五斗。淡爾輕榮利，何常問無有。忍憶四馬歸，行為一麾守。湘酎自古醇，醽水聞名久。簿領但盈幾，聖經不離口。湖田賦稻蟹，民訟爭◇畝。兀爾即沈冥，安能知可否。聊為寄情樂，豈與素懷偶。藏器思適時，投刃寧煩手。行當考官績，忽復困甖缶。曉壇初畢祀，弭蓋共尋幽。鳥哢林中出，泉聲冰下流。攀條驚雪盡，翻袂愛風柔。好駐城南馬，春桑遍陌頭。供帳洛城邊，徵轅去莫攀。人醒風外酒，馬度雪中關。故府誰同在，新年獨未還。遙應行路者，偏識綵衣斑。歲晚忽不樂，相過偶乘閒。百年才幾時，一笑得亦艱。有酒醉嘉客，無錢買嬌鬟。問予官何為，侍從聯朝班。朝廷多賢材，何用蒯與菅。白髮垂兩鬢，黃金腰九環。奈何章綬榮，飾此木石頑。於國略無補，有◇常在顏。幸蒙二三友，相與文字間。江子獨舍我，高鴻去難攀。秋風動沙苑，郡閣當南山。吟詠日多暇，詔條寬可頒。寒雲雪紛糅，幽鳥春◇蠻。勝事日向好，思君何時。夢寐江西未得歸，誰憐蕭颯鬢毛衰。莓苔生壁圖書室，風雨閉門桃李時。得酒雖能陪笑語，老年其實厭追隨。明朝雨止花應在，又踏春泥向鳳池。雞鳴車馬馳，夜半聲未已。皇皇走聲利，與日爭寸晷。而我獨何為，閒宴奉君子。京師十二門，四方來萬里。顧吾坐中人，暫聚浮雲爾。念子一扁舟，片帆如鳥起。文章富千箱，吏祿求鬥米。白玉有時沽，青衫豈須恥。人生足憂患，合散乃常理。惟應當歡時，飲酒如飲水。吾聞夷中琴已久，常恐老死無其傳。夷中未識不得見，豈謂今逢知白彈。遺音髣佛尚可愛，何況之子傳其全。孤禽曉警秋野露，空澗夜落春巖泉。二年遷謫寓三峽，江流無底山侵天。登臨探賞久不厭，每欲圖畫存於前。豈知山高水深意，久以寫此朱絲絃。酒酣耳熱神氣王，聽之為子心肅然。嵩陽山高雪三尺，有客擁鼻吟苦寒。負琴北走乞其贈，持我此句為之先。絲路縈迴細入雲，離懷南陌草初薰。茂林修竹誰同禊，明月春蘿定勒文。燕憶銅鞮來不定，鴻歸碣石信難分。東風鶯友應相望，懊惱孤飛不及群。一虜動邊陲，用兵三十萬。天威豈不嚴，賊首猶未獻。自古王者師，有徵而不戰。勝敗系人謀，得失由廟算。是以天子明，諮詢務周遍。直欲採奇謀，不為人品限。公車百千輩，不下遺僕賤。況於儒學者，延納宜無間。如何任生來，三月不得見。方茲急士時，論擇豈宜慢。任生居太原，白首勤著撰。閉戶不求聞，忽來誰所薦。人賢固當用，舉繆不加譴。賞罰兩無文，是非奚以辨。遂令拂衣歸，安使來者勸。嗟吾筆與舌，非職不敢諫。月氣初升海，屏光半隱扉。寒消覺春盡，漏永送籌稀。蘭燭風驚燼，煙簾霧溼衣。清羸急寬頻，頻減故時圍。幾歲瘡痍近息兵，經營方喜得時英。從來漢粟勞飛挽，當使秦人自戰耕。道左旌旗諸將列，馬前弓◇六蕃迎。知君材力多閒暇，剩聽陽關醉後聲。舊館芸香鎖寂寥，齋舲東下入秋濤。江晴風暖旌旗揚，木落霜清鼓角高。吟就彩牋賓已醉，舞翻紅袖飲方豪。平生粗得為州樂，因羨君行首重搔。偶來林下逕，共酌竹間亭。積雨添方沼，殘花點綠萍。野陰侵席潤，芳氣襲人醒。禽鳥休驚顧，都忘兀爾形。兩畿相望東與西，書來三日猶為稽。短篇投子譬瓦礫，敢辱報之金褭蹄。文章至寶被埋沒，氣象往往幹雲霓。飛黃伯樂不世出，四顧驤首空長嘶。嗟哉我豈敢知子，論賴子初指迷。子言古淡有真味，大羹豈須調以齏。憐我區區欲強學，破◇曾不離汙泥。問子初何得臻此，豈能直到無階梯。如其所得自勤苦，何憚入海求靈犀。周旋二紀陪唱和，凡翼每◇鸞凰棲。有時爭勝不量力，何異弱魯攻強齊。念子京師苦憔悴，經年陋巷聽朝雞。兒啼妻噤午未飯，得米寧擇秕與稊。石上紫豪家故有，剡藤瑩滑如玻璃。追惟平昔念少壯，零落生死嗟分睽。一揮累紙恣奔放，駿若駕駱仍驂驪。腹雖枵虛氣豪橫，猶勝諂笑病夏畦。名聲不朽豈易得，仕宦得路終當躋。年來無物不可愛，花發有酒誰同攜。問我居留亦何事，方春苦旱憂民◇。高門煌煌赫如赭，勢利聲名爭借假。嗟哉子獨不顧之，訪我千山一羸馬。明珠渡水覆舟失，贈我璣貝猶滿把。遲遲顧我不欲去，問我無窮慚報寡。時之所棄子獨向，無乃與世異取捨。柳色滿重城，迢迢出翠甍。春雲依檻暖，夕照落山明。走馬章街曉，翻鴻洛浦晴。清樽但留客，桴鼓晝無驚。當年丞相倦洪釣，弭節初來潁水濆。惟以琴◇樂嘉客，能將富貴比浮雲。西溪水色春長綠，北渚花光暖自薰。得載公詩播人口，去思從此四夷聞。藥苗本是山家味，茶具偏於野客宜。敢以微誠將薄物，少資清興入新詩。言無俗韻精而勁，筆有神鋒老更奇。二寶收藏傳百世，豈惟榮耀託當時。平地煙霄向此分，繡楣丹檻照清芬。風簾春捲秋空碧，剩見西山數嶺雲。日久都城車馬喧，豈知風月屬三賢。唱高誰敢投詩社，行處人爭看地仙。酒面撥醅浮大白，舞腰催拍趁繁弦。與公等是休官者，方把鋤犁學事田。多病新還太守章，歸來白首興何長。琴書自是千金產，日月閒銷百刻香。尚有俸錢酤美酒，自栽花圃趁新陽。醉翁生計今如此，一笑何時共一觴。去國初遊宦，從軍苦寂寥。愁雲帶城起，畫角向山飄。秋勁方馳馬，春寒正襲貂。遙知為客恨，應賴酒杯消。漢家財利析秋毫，暫屈清才豈足勞。邑屋連雲盈萬井，舳艫銜尾列千艘。春寒欲盡黃梅雨，海浪高翻白鷺濤。平昔壯心今在否，江山猶得助詩豪。北地不知春，惟看榆葉新。岑牟多武士，玉麈重嘉賓。野磷驚行客，烽煙入遠塵。系書沙上鴈，時寄日邊人。病客多年掩綠◇，今宵為爾一顏醺。可憐玉樹庭花後，又向江都月下聞。蜀狂士寧者，不邪亦不正。混世使人疑，詭譎非一行。平生不把筆，對酒時高詠。初如不著意，語出多奇勁。傾財解人難，去不道名姓。金錢買酒醉高樓，明月空床眠不醒。一身四海即為家，獨行萬里聊乘興。既不採藥賣都市，又不點石化黃金。進不幹公卿，退不隱山林。與之遊者但愛其人而莫見其術，安知其心。吾聞有道之士遊心太虛，逍遙出入，常與道俱。故能入火不熱，入水不濡。嘗聞其語，而未見其人也，豈斯人之徒歟。不然言不純師，行不純德，而滑稽玩世，其東方朔之流乎。秋來紅棗壓枝繁，堆向君家白玉盤。甘辛楚國赤萍實，磊落韓嫣黃金丸。聊效詩人投木李，敢期佳句報琅玕。嗟予久苦相如渴，卻憶冰梨熨齒寒。黃鵠刷金衣，自言能遠飛。擇侶異棲息，終年修羽儀。朝下玉池飲，暮宿霜桐枝。徘徊且垂翼，會有秋風時。夕雲若頹山，夜雨如洪渠。俄然見青天，焰焰升蟾蜍。◇忽陰氣生，四面如吹噓。狂雷走昏黑，驚電照夔魖。搜尋起龍蟄，下擊墓與墟。雷聲每軒轟，雨勢隨疾徐。初若浩莫止，俄收◇無餘。但掛千丈虹，紫翠橫空虛。頃刻百變態，晦明誰卷舒。豈知下土人，水潦沒襟裾。擾擾泥淖中，無異鴨與豬。嗟我來京師，庇身無弊廬。閒坊僦古屋，卑陋雜里閭。鄰注湧溝竇，街流溢庭除。出門愁浩渺，閉戶恐為瀦。牆壁豁四達，幸家無貯儲。蝦◇鳴◇下，老婦但郗歔。九門絕來薪，朝爨欲毀車。壓溺委性命，焉能顧圖書。乃知生堯時，未免憂為魚。梅子猶念我，寄聲憂我居。慰我以新篇，琅琅比瓊琚。官閒行能薄，補益愧空◇。歲月行晚矣，江湖盍歸歟。吾居傳郵爾，此計豈躊躇。門無車轍紫苔侵，雞犬蕭條陋巷深。寄語彈琴潘道士，雨中尋得越江吟。老得閒來興味長，問將何事送餘光。春寒擁被三竿日，宴坐忘言一炷香。報國愧無功尺寸，歸田仍值歲豐穰。樞庭任重才餘暇，猶有新篇寄草堂。胸懷磊落逢知己，氣略縱橫負壯心。玉麈生風賓滿坐，金鱗照甲士如林。牛羊日暖山田美，雨雪春寒土屋深。自古幽並重豪俠，祗應行樂費黃金。吾奇曾生者，始得之太學。初謂獨軒然，百鳥而一鶚。既又得楊生，群獸出麟角。乃知天下下，所識慚未博。楊生初誰師，仁義而禮樂。天姿樸且茂，美不待追琢。始來讀其文。如渴飲醴酪。既坐即之談，稍稍吐鋒鍔。非唯富春秋，固已厚天爵。有司選群材，繩墨困量度。胡為謹毫分，而使遺磊落。至寶異常珍，夜光驚把握。駭者棄諸塗，竊拾充吾橐。其於獲二生，厥價玉一臺。嗟吾雖得之，氣力獨何弱。帝閽啟巖巖，欲獻前復卻。遽令扁舟下，飄若吹霜籜。世好競辛鹹，古味殊淡泊。否泰理有時，惟窮見其確。我昔謫窮縣，相逢清漢陰。拂塵時解榻，置酒屢橫琴。介節溫如玉，嘉辭擲若金。趣當鄉士薦，無滯計車音。報國勤勞已蔑聞，終身榮遇最無倫。老為南畝一夫去，猶是東宮二品臣。侍從籍通清切禁，笑歌行作太平民。欲知念舊君恩厚，二者難兼始兩人。昔時叨入武成宮，曾看揮毫氣吐虹。夢寐閒思十年舊，笑談今此一◇同。喜君新賜黃金帶，顧我宜為白髮翁。自古薦賢為報國，幸依精識士稱公。脫遺軒冕就安閒，笑傲丘園縱倒冠。白髮憂民雖種種，丹心許國尚桓桓。鴻冥得路高難慕，鬆老無風韻自寒。聞說優遊多唱和，新篇何惜盡傳看。聞道西亭偶獨登，悵然懷我未忘情。新花自向遊人笑，啼鳥猶為舊日聲。因拂醉題詩句在，應憐手種樹陰成。須知別後無由到，莫厭頻攜野客行。欲將何物招嘉客，惟有新秋一味涼。更掃廣庭寬百畝，少容明月放清光。樓頭破監看將滿，甕面浮蛆撥已香。仍約多為詩準備，共防梅老敵難當。盛遊西洛方年少，晚落南譙號醉翁。白首歸來玉堂署，君王殿後見◇紅。炎歊鬱然蒸，午景熾方焰。子來清風興，蕭蕭吹幾簟。又如沃瓊漿，遽飲不知厭。嗟予學苦晚，白首困鉛槧。危疑奚所質，孔孟久已窆。群儒窒自私，惟子通且贍。幸時丐贏餘，屢得飽飢歉。嚴嚴春秋經，大法誰敢覘。三才失綱紀，五代極昏墊。盜竊恣胠篋，英雄爭奮◇。興亡兩倉卒，事蹟多遺欠。才能紀成敗，豈暇誅奸僭。聞見患孤寡，是非誰證驗。嘗欣同好惡，遂乞指瑕玷。反蒙華袞褎，如譽嫫母豔。救非當在早，已暴何由斂。苟能哀癈痼，其可惜鍼砭。風舲或許邀，湖綠方灩灩。吳越東南富百城，路人應羨繡衣榮。昔時結客曾遊處，今見焚香夾道迎。治世用刑期止殺，仁心聽獄務求生。時豐訟息多餘暇，無惜新篇屢寄聲。琳館清晨藹瑞氛，玉旒朝罷奏韶鈞。綠槐夾路飛黃蓋，翠輦鳴鞘向紫宸。金闕日高猶泫露，彩旗風細不驚塵。自◇白首追時彥，行近儲胥忝侍臣。攝事衰年力不強，誰憐岑寂臥齋坊。青苔點點無人跡，綠葉陰陰覆砌涼。玉宇清風來處遠，仙家白日靜中長。卻視九衢車馬客，自然顏鬢易蒼蒼。鎮陽二月春苦寒，東風力溺冰雪頑。北潭跬步病不到，何暇騎馬尋郊原。鵰丘新晴暖已動，砌下流水來潺潺。但聞檐間鳥語變，不覺桃杏開已闌。人生一世浪自苦，盛衰桃杏開落間。西亭昨日偶獨到，猶有一樹當南軒。殘芳爛漫看更好，皓若春雪團枯繁。無風已恐自零落，長條可愛不可攀。猶堪攜酒醉其下，誰肯伴我頹巾冠。潁亳相望樂未央，吾州仍得治仙鄉。夢迴枕上黃粱熟，身在壺中白日長。每恨老年才已盡，怕逢詩敵力難當。知君欲別西湖去，乞我橋南菡萏香。樑漢褒斜險，夫君畏遠遊。家臨越山下，帆入海潮頭。岸柳行稍盡，江蓴歸漸秋。故鄉看衣錦，寧羨李膺舟。屈賈江山思不休，霜飛翠葆忽驚秋。吟拋楚畹蘭苕老，歸有淮山桂樹留。聒耳春池蛙兩部，比封秋塢橘千頭。嗔條怒穎真堪愧，莫染衣塵更遠遊。老雖可憎還可嗟，病眼眵昏愁看花。不知花開桃與李，但見紅白何交加。春深雨露新洗濯，日暖金碧相輝華。浮香著物收不得，含意欲吐情無涯。可愛◇簾靜相對，最宜落日初西斜。時傾錫壺共斟酌，及此蜂鳥方諠譁。凡花易見不足數，禁◇難到堪歸誇。老病對此不知厭，年少何用苦思家。傳聞蜀道難，行客若登天。紫竹深無路，黃花忽見川。聞禽嗟異域，問俗訪耆年。欲識京都遠，惟應望日邊。行人傍衰柳，路向古河窮。桑柘田疇美，漁商市井通。薪歌晚入浦，舟子夜乘風。旅舍孤煙外，天京王氣中。山川許國近，風俗楚鄉同。宿客雞鳴起，驅車猶更東。空山雪消溪水漲，遊客渡溪橫古槎。不知溪源來遠近，但見流出山中花。萬釘寶帶爛腰鐶，賜宴新陪一笑歡。金馬並遊年最少，玉堂初直夜猶寒。自嗟零落凋顏鬢，晚得飛翔接羽翰。今日遽聞催遞宿，不容多病養衰殘。風牽釣線嫋長竿，短笠輕蓑細草間。春雨濛濛看不見，火煙埋卻面前山。直合時偷暇，幽懷坐獨哦。綠苔人跡少，黃葉雨聲多。雲結愁陰重，風傳禁漏過。瑤圖新嗣聖，玉寒久包戈。相府文書簡，豐年氣候和。還將鳳池句，聊雜野人歌。孤舟轉山曲，豁爾見平川。樹杪帆初落，峰頭月正圓。荒煙幾家聚，瘦野一刀田。行客愁明發，驚灘鳥道前。一麾新命古三齊，白首滄洲願已違。軒冕從來為外物，山川信美獨思歸。長天極目無飛鳥，積雪生光射落暉。臘候已窮春欲動，勸耕猶得覽郊圻。嗟爾樂哉襄陽人，萬屋連甍清漢濱。語言輕清微帶秦，南通交廣西峨岷。羅縠纖麗藥物珍，枇杷甘橘薦清◇。磊落金盤爛璘璘，槎頭縮項昔所聞。黃橙搗齏香復辛，春雷動地竹走根。錦苞玉筍味爭新，鳳林花發南山春。掩映谷口藏山門，樓臺金碧瓦鱗鱗。峴首高亭倚浮雲，漢水如天瀉沄沄。斜陽返照白鳥群，兩岸桑柘雜耕耘。文王遺化已寂寞，千載誰復思其仁。荊州漢魏以來重，古今相望多名臣。嗟爾樂哉襄陽人，道扶白髮抱幼孫。遠迎劉侯朱兩輪，劉侯年少氣甚淳。詩書學問若寒士，◇俎談笑多嘉賓。往時邢洺有善政，至今遺愛留其民。誰能持我詩以往，為我先賀襄陽人。經年遷謫厭荊蠻，惟有江山興未闌。醉里人歸青草渡，夢中船下武牙灘。野花零落風前亂，飛雨蕭條江上寒。荻◇時魚方有味，恨無佳客共杯盤。紫案焚香暖吹輕，廣庭清曉席群英。無譁戰士銜枚勇，下筆春蠶食葉聲。鄉里獻賢先德行，朝廷列爵待公卿。自◇衰病心神耗，賴有群公鑑裁精。花殘如霰落紛紛，紫陌空遺翠幰塵。鷺◇枉緣催節物，年華不信有傷春。夏鼎象九州，山經有遺載。空濛大荒中，杳靄群山會。炎海積歊蒸，陰幽異明晦。奔趨各異種，倏忽俄萬態。群倫固殊稟，至理寧一概。駭者自雲驚，生兮孰知怪。未能識造化，但大披圖繪。不有萬物殊，豈知方輿大。莫嫌白髮擁朱輪，恩許東州養病臣。飲酒橫琴銷永日，焚香讀易過殘春。昔賢軒冕如遺屣，世路風波偶脫身。寄語西家隱君子，奈何名姓已驚人。東合三朝多大事，營丘二載足閒辭。近詩留作歸榮集，何日歸田自集詩。伊水弄春沙，山臨水上斜。曾為謝公客，◇入梵王家。陰澗初生草，春巖自落花。卻尋題石處，歲月已堪嗟。周郊徹楚垧，舊相擁新旌。路識青山在，人今白首行。問農穿稻野，候節見梅英。腰組人稀識，偏應邸吏驚。餘春去已遠，綠水涵新塘。漸愛樹陰密，初迎蕙風涼。高亭可四望，繞郭青山長。野色晚更好，嵐曛共微茫。幽懷不可寫，雅詠同誰觴。明月如慰我，開軒送清光。調苦歌非樂，岐多淚始零。羞彈長鋏劍，終戀五侯鯖。陌草薰沙綠，江楓照岸青。南陔動歸思，蘭葉向春馨。君家小謝城，為客洛陽裡。綠髮方少年，青衫喜為吏。重湖亂山綠，歸夢寄千里。洛浦見秋鴻，江南老芳芷。自言北地禽，能感南人耳。京國本繁華，馳逐多英軌。爭歌白雪曲，取酒西城市。朝逢油壁車，暮結青總尾。歲月倏可忘，行樂方未已。忽爾畏簡書，翻然浩歸思。江山故國近，風物饒陽美。楚柚煙中黃，吳蓴波上紫。還鄉問井邑，上堂多慶喜。離別古所難，更畏秋風起。一自蘇梅閉九泉，始聞東潁播新篇。金樽留客史君醉，玉麈高談別乘賢。十里秋風紅菡萏，一溪春水碧漪漣。政成事簡何為樂，終日吟哦雜管絃。楚俗傳筒黍，江人喜競舡。深宮亦行樂，彩索續長年。猛虎白日行，心閒貌揚揚。當路擇人肉，羆豬不形相。頭重尾不掉，百獸自然降。暗禍發所忽，有機埋路傍。徐行自踏之，機翻矢穿腸。怒吼震林丘，瓦落兒墮床。已死不敢近，目睛射餘光。虎勇恃其外，爪牙利鉤鋩。人形雖羸弱，智巧乃中藏。恃外可推折，藏中難測量。英心多決烈，自信不猜防。老狐足奸計，安居穴垣牆。窮冬聽冰渡，思慮豈不長。引身入扱中，將死猶跳踉。狐奸固堪笑，虎猛誠可傷。漢宮諸女嚴妝罷，共送明妃溝水頭。溝上水聲來不斷，花隨水去不迴流。上馬即知無返日，不須出塞始堪愁。辰火天文次，◇門路寢閎。奉親昭孝德，惟帝饗精誠。禮以三年講，時因萬物成。九筵嚴太室，六變導和聲。象魏中天起，風雷大號行。歡呼響山嶽，流澤浹根莖。寶墨飛雲動，金文耀日晶。從臣才力薄，無以頌休明。天將陰，鳴鳩逐婦鳴中林，鳩婦怒啼無好音。天雨止，鳩呼婦歸鳴且喜，婦不亟歸呼不已。逐之其去恨不早，呼不肯來固其理。吾老病骨知陰晴，每愁天陰聞此聲。日長思睡不可得，遭爾聒聒何時停。眾鳥笑鳴鳩，爾拙固無匹。不能娶巧婦，以共營家室。寄巢生子四散飛，一身有婦長相失。夫婦之恩重太山，背恩棄義須臾間。心非無情不得已，物有至拙誠可憐。君不見人心百態巧且艱，臨危利害兩相關。朝為親戚暮仇敵。自古常嗟交道難。凌晨更直九門開，驅馬悠悠望禁街。霜後樓臺明曉日，天寒煙霧著宮櫰。山林未去猶貪寵，◇酒何時共放懷。已覺蕭條悲晚歲，更憐衰病怯清齋。禁署沉沉玉漏傳，月華雲表溢金盤。纖埃不隔光初滿，萬物無聲夜向闌。蓮燭燒殘愁夢斷，薰爐薰歇覺衣單。水精宮鎖黃金闕，故比人間分外寒。鳴蜩驚早夏，◇草及良辰。共薦菖華酒，君王壽萬春。月暈五色如虹蜺，深山猛虎夜生兒。虎兒可愛光陸離，開眼已有百步威。詩翁雖老神骨秀，想見嬌嬰目與眉。木星之精為紫氣，照山生玉水生犀。兒翁不比他兒翁，三十年名天下知。材高位下眾所惜，天與此兒聊慰之。翁家洗兒眾人喜，不惜金錢散閭里。宛陵他日見高門，車馬煌煌梅氏子。旭日映簾生，流暉槿豔明。紅顏易零落，何異此花榮。衡鑑◇叨選，英豪此所鍾。古今參雅鄭，善惡雜◇共。揮翰飄飄思，懷奇落落胸。披文驚可畏，奏下始開封。但喜真才得，寧虞橫議攻。欲知儒學盛，首善本三癰。洪宋區夏廣，恢張際四維。狂孽久不聳，民物含春熙。耆稚適所尚，游泳光華時。遽然攝提歲，南獠掠邊陲。予因叩村叟，此事曷如斯。初似卻人問，未語先涕垂。收涕謝客問，為客陳始基。撫水有上源，水淺山嶮巇。生民三千室，聚此天一涯。狼勇復輕脫，性若鹿與麋。男夫不耕鑿，刀兵動相隨。宜融兩境上，殺人取其貲。因斯久久來，此寇易為羈。鼠竊及蟻聚，近裡焉敢窺。勢亦不久住，官軍來即馳。景德祥符後，時移事亦移。四輔哲且善，天子仁又慈。將軍稱招安，兵非羽林兒。龍江一牧拙，邏騎材亦非。威惠不兼濟，徒以官力欺。智略仍復短，從此難羈縻。引兵御甲嶺，部陣自參差。鋒鏑殊未接，士卒心先離。奔走六吏死，明知國挫威。自茲賤聲震，直寇融州湄。縣宇及民廬，毀蕩無孑遺。利鏃淬諸毒，中膚無藥醫。長刀斷人股，橫屍滿通逵。婦人及孳產，驅負足始歸。堂堂過城戍，何人敢正窺。外計削奏疏，一一聞宸闈。赫爾天斯怒，選將興王師。精甲二萬餘，猛毅如虎貔。劍戟凜秋霜，旌棨閃朝曦。八營與七萃，豈得多於茲。外統三路進，小敵胡能為。前驅已壓境，後軍猶未知。逶迤至蠻域，但見空稻畦。蒐羅一月餘，不戰師自罷。荷戈莫言苦，負糧深可悲。哀哉都督郵，無辜遭屠糜。嘵咋計不出，還出招安辭。半降半來拒，蠻意猶狐疑。厚以繒錦贈，狙心詐為卑。戎帳草草起，賊戈躡背揮。我聆老叟言，不覺顰雙眉。吮毫兼疊簡，佔作南獠詩。願值采詩官，一敷於彤墀。清穹凜冬威，旱野渴天澤。經旬三尺雪，萬物變顏色。愁雲噓不開，慘慘連日夕。寒風借天勢，豪忽肆陵轢。空枝凍鳥雀，痴不避彈弋。長河寂無聲，厚地若龜坼。陰階夜自照，缺瓦晨復積。貯潔瑩冰壺，量深埋玉尺。凝陰反窮剝，陽九兆初畫。春回百草心，氣動黃泉脈。堅冰雖未破，土潤已潛釋。常聞老農語，一臘見三白。是為豐年候，占驗勝蓍策。天兵血西陲，萬轍走供億。嗟予媿疲俗，奚術肥爾瘠。惟幸歲之穰，茲惠豈人力。非徒給租調，且可銷盜賊。從今潔◇廩，期共飽麰麥。彩縷誰雲能續命，玉奩空自鎖遺香。白頭舊監悲時節，珠合無人夏日長。五色雙絲獻女功，多因荊楚記遺風。聖君照物同天鑑，不用江心百鏈銅。剝剝復啄啄，柴門驚鳥雀。故人千里駕，信士百金諾。閭巷歡呼共嗟愕。顧我非惟慰寂寥，於時自可警偷薄。事國十年憂患同，酣歌幾日暫相從。酒醒初不戒徒馭，歸思瞥起如飛鴻。車馬◇然人已去，荷鋤卻向野田中。辱君贈我言雖厚，聽我酬君意不同。病眼自憎紅蠟燭，何人肯伴白鬚翁。花時浪過如春夢，酒敵先甘伏下風。惟有吟哦殊不倦，始知文字樂無窮。對雪無佳句，端居正杜門。人閒見初落，風定不勝繁。可喜輕明質，都無剪刻痕。鋪平失池沼，飄急響窗軒。惜不搖嘉樹，衝宜走畫轅。寒欺白酒嫩，暖愛紫貂溫。遠靄銷如洗，愁雲晚更屯。兒吟雛鳳語，翁坐凍鴟蹲。病思驚殘歲，朋歡賴酒一◇。稍晴春意動，誰與探名園。弊居回看如蛙穴，華宇來棲若燕身。敢望笙歌行樂事，只憂無米過來春。平生志業有誰先，落筆文章海內傳。昨日都城應紙貴，開簾卻扇見新篇。仙家千載一何長，浮世空驚日月忙。洞裡新花莫相笑，劉郎今是老劉郎。春分臘雪未全銷，凜冽春寒氣尚驕。攝事初欣迎社燕，尋芳因得過溪橋。清浮酒蟻醅初撥，暖入◇篁舌漸調。興味愛君年尚少，莫嫌齋禁暫無憀。莫愁家主洛川傍，十五纖腰聞四方。堂上金樽邀上客，門前白馬系垂楊。春風滿城花滿樹，落日花光爭粉光。城頭行人莫駐馬，一曲能令君斷腸。吾聞海之大，物類無窮極。蟲蝦淺水間，蠃蜆如山積。毛魚與鹿角，一龠數千百。收藏各有時，嗜好無南北。其微既若斯，其大有莫測。波濤浩渺中，島嶼生頃刻。俄而沒不見，始悟出背脊。有時隨潮來，暴死疑遭謫。海人相呼集，刀鋸爭剖析。骨節駭專車，須芒侔◇戟。腥聞數十里，餘臭久乃息。始知百川歸，固有含容德。潛奇與祕寶，萬狀不一識。嗟彼達頭微，誰傳到京國。乾枯少滋味，治洗費炮炙。聊茲知異物，豈足薦佳客。一旦辱君詩，虛名從此得。日出東籬黃雀驚，雪銷春動草芽生。土坡平慢陂田闊，橫載童兒帶犢行。一雨郊圻迥，新秋榆棗繁。田荒溪溜入，禾熟雀聲喧。燒出空槎腹，人耕廢廟垣。閒追向城客，落日隱高原。樂天曾謫此江邊，已嘆天涯涕泫然。今日始知予罪大，夷陵此去更三千。九江煙水一登臨，風月清含古恨深。溼盡青衫司馬淚，琵琶還似雍門琴。宮柳街槐綠未齊，春陰不解宿雲低。輕寒漠漠侵◇褐，小雨班班作燕泥。報國無功嗟已老，歸田有約一何稽。終當自駕柴車去，獨結茅廬潁水西。四月田家麥穗稠，桑枝生椹鳥啁啾。鳳城綠樹知多少，何處飛來黃慄留。初旭瑞霞烘，都門祖帳供。親持使者節，曉出大明宮。城闕青煙起，樓臺白霧中。繡韉驕躍躍，貂袖紫濛濛。朔野驚飆慘，邊城畫角雄。過橋分一水，回首羨南鴻。地裡山川隔，天文日月同。兒童能走馬，婦女亦腰弓。度險行愁失，盤高路欲窮。山深聞喚鹿，林黑自生風。鬆壑寒逾響，冰溪咽復通。望平愁驛◇，野曠覺天。穹駿足來山北，輕禽出海東。合圍飛走盡，移帳水泉空。講信鄰方睦，尊賢禮亦隆。斫冰燒酒赤，凍膾縷霜紅。白草經春在，黃沙盡日蒙。新年風漸變，歸路雪初融。祗事須強力，嗟予乃病翁。深◇漢蘇武，歸國不論功。明日君當千里行，今朝始共一◇酒。豈惟明日難重持，試思此會何嘗有。京師九衢十二門，車馬煌煌事奔走。花開誰得屢相過，盞到莫辭頻舉手。驩情落寞酒量減，置我不須論老朽。奈何公等氣方豪，雲夢正當吞八九。擇之名聲重當世，少也多奇晚方偶。西州政事藹風謠，右掖文章煥星斗。待君歸日我何為，手把鋤◇汝陰叟。紅梨千葉愛者誰，白髮郎官心好奇。徘徊繞樹不忍折，一日千匝看無時。夷陵寂寞千山裡，地遠氣偏紅節異。愁煙苦霧少芳菲，野卉蠻花鬥紅紫。可憐此樹生此處，高枝絕豔無人顧。春風吹落復吹開，山鳥飛來自飛去。根盤樹老幾經春，真賞今才遇使君。風輕絳雪樽前舞，日暖繁香露下聞。從來奇物產天涯，安得移根植帝家。猶勝張騫為漢使，辛勤西域徙榴花。鳩鳴兮屋上，雀噪兮檐間。百鳥感春陽，有如動機關。雄雌相呼和，日夕聒聒不得閒。砌下兩株樹，枯條有誰攀。春風一夜來，花葉何班班。乃知天巧奪人力，能使枯木生紅顏。奈何人為萬物靈，不及草木與飛翾。自從春來何所覺，但怪睡美不覺白日高南山。行逢百花不著眼，豈念四氣如迴環，卻思年少憶前事，雖有駔駿難追還。奈何來日尚可樂，曾不勉強相牽扳。淥酒如春波，黃金為誰慳。人生一世中，一步百險艱。俟河之清不可得，聊自歌此譏愚頑。憶見奇童髧兩髦，遽驚名譽眾推高。東山子弟家風在，西漢文章筆力豪。方看凌雲馳騄驥，已嗟埋玉向蓬蒿。追思陽夏曾遊處，撫事傷心涕滿袍。有客賞芳叢，移根自幽谷。為懷山中趣，愛此巖下綠。曉露秋暉浮，清陰藥欄曲。更待繁花白，邀君弄芳馥。紅箋封了還重拆。這添追憶。且教伊見我，別來翠減香銷端的。淥波平遠，暮山重疊，算難憑鱗翼。倚危樓極目，無情細草長天色。餘生本羇孤，自少已非壯。今而老且病，何用苦惆悵。誤蒙三聖知，貪得過其量。恩私未知報，心志已凋喪。軒裳德不稱，徒自取譏謗。豈若常夫子，一瓢安陋巷。身雖草莽間，名在朝廷上。惟餘服德義，久已慕恬曠。矧亦有吾廬，東西正相望。不須駕柴車，自可策蔾杖。坐驚顏鬢日摧頹，及取新春歸去來。共載一舟浮野水，焦陂四面百花開。豳龠迎寒至，商飈應節流。戎容修大獮，殺氣順行秋。多稼登方茂，三農隙始休。飲歸軍實獻，誓眾黻為裘。索享儀非蠟，圍田禮異搜。國威思遠播，神武暢皇猷。秋陰積不散，夜氣凜初清。雨冷侵燈暈，風愁送葉聲。國恩慚未報，歲晚念餘生。卻憶滁州睡，村醪自解酲。為愛南山紫翠峰，偶來仍值雪初融。自嫌前引朱衣吏，不稱閒行白髮翁。向老光陰雙轉轂，此身天地一飄蓬。何時粗報君恩了，去逐冥冥物外鴻。疊疊煙波隔夢思，離愁幾日減要圍。行雲自亦傷無定，莫就行雲託信歸。君嗟汝癭多，誰謂汝士惡。汝癭雖雲苦，汝民居自樂。鄉閭同飲食，男女相媒妁。習俗不為嫌，譏嘲豈知怍。汝山西南險，平地猶磽确。汝樹生擁鍾，根株浸溪壑。山川固已然，風氣宜其濁。接境化襄鄧，餘風被伊雒。思予昔曾遊，所見可驚愕。喔喔聞語笑，累累滿城郭。傴婦懸甕盎，嬌嬰包卵鷇。無由辨肩頸，有類龜縮殼。噫人稟最靈，反不如鳧鶴。駢枝雖形累，小小固可略。癰瘍暫畜聚，決潰終當涸。贅疣附支體，幸或不為虐。未若此巍然，所生非所託。咽喉系性命，鍼石難砭削。農皇古神聖，為世名百藥。豈不有方書，頑然莫銷鑠。溫湯汝靈泉，亦不能湔瀹。君官雖謫居，政可瘳民瘼。奈何不哀憐，而反恣訶謔。文辭騁新工，醜怪極名貌。汝士雖多奇，汝女少纖弱。翻愁太守宴，誰與唱清角。乖離南北殊，魂夢山陂邈。握手未知期，寄詩聊一噱。相逢十年舊，暫喜一◇同。昔日青衫令，今為白髮翁。俟時君子守，求士有司公。況子之才美，焉能久困窮。層構嚴清禁，披圖爛寶文。虹蜺光照物，龍鳳勢騰雲。妙極功歸一，真隨體自分。孝思遵寶訓，聖業廣惟勤。蜜脾未滿蜂採花，麥◇已深鳩喚雨。正是山齋睡足時，不覺花間日亭午。經春老病不出門，坐見群芳爛如雪。正當年少惜花時，日日春風吹石裂。都人布金地，紺宇巋然存。山氣蒸經閣，鍾聲山國門。老杉春自綠，古壁雨先昏。應有幽人屐，來留石蘚痕。射生戶，前日獻一豹，今日獻一狼。豹因傷我牛，狼因食我羊。狼豹誠為害人物，縣官賞之縑五匹。射生戶，持縑歸。為人除害固可賞，貪功趨利爾勿為。弦弓毒矢無妄發，恐爾不識麒麟兒。齋宮岑寂偶偷閒，猶覺閒中興未闌。美酒清香銷晝景，冷風殘雪作春寒。丹心未死惟憂國，白髮盈簪盍掛冠。誰為寄聲清潁客，此生終不負漁竿。蟾精雪魄孕雲荄，春入香腴一夜開。宿露枝頭藏玉塊，晴風庭面揭銀盃。禁火仍風雨，客心愁復悽。陰雲花更重，春日水平堤。油壁逢南陌，鞦韆出綠蹊。尋芳無厭遠，自有錦障泥。桂館神君去，甘泉輦道平。翠華飛蓋下，豹尾屬車迎。曉露寒浮掌，光風細轉旌。廊回偏費步，佩遠尚聞聲。玉樹人間老，珊瑚海底生。金波夜夜意，偏照影娥清。奚琴本出奚人樂，奚虜彈之雙淚落。抱琴置酒試一彈，曲罷依然不能作。黃河之水向東流，鳧飛鴈下白雲秋。岸上行人舟上客，朝來暮去無今昔。哀弦一奏池上風，忽聞如在河舟中。絃聲千古聽不改，可憐纖手今何在。誰知著意弄新音，斷我樽前今日心。當時應有曾聞者，若使重聽須淚下。龍樓鳳闕鬱崢嶸，榮宮不聞更漏聲。紅紗蠟燭愁夜短，綠窗鵯鵊催天明。一聲兩聲人漸起，金井轆轤聞汲水。三聲四聲促嚴妝，紅靴玉帶奉君王。萬年枝軟風露溼，上下枝間聲轉急。南衙促仗三衛列，九門放鑰千官入。重城禁◇鎖池臺，此鳥飛從何處來。君不見潁河東岸村陂闊，山禽野鳥常嘲◇。田家惟聽夏雞聲，夜夜◇頭耕曉月。可憐此樂獨吾知，眷戀君恩今白髮。江上孤峰蔽綠蘿，縣樓終日對嵯峨。叢林已廢姜祠在，事蹟難尋楚語訛。空餘一派寒巖側，澄碧泓渟涵玉色。野僧豈解惜清泉，蠻俗那知為勝蹟。西陵老令好尋幽，時共登臨向此遊。欹危一逕穿林樾，盤石蒼苔留客歇。山深雲日變陰晴，澗栢巖鬆度歲青。谷裡花開知地暖，林間鳥語作春聲。依依渡口夕陽時，卻望層巒在翠微。城頭暮鼓休催客，更待橫江弄月歸。周禮恤凶荒，軺車出四方。土龍朝祀雨，田火夜驅蝗。木落孤村迥，原高百草黃。亂◇鳴古堞，寒雀聚空倉。桑野人行饁，魚陂鳥下樑。晚煙茅店月，初日棗林霜。墐戶催寒侯，叢祠禱歲穰。不妨行覽物，山水正蒼茫。長河秋雨多，夜插寒潮入。歲暮孤舟遲，客心飛鳥急。君老忘卑窮，文字或綴緝。餘生苦難厄，世險蹈已習。離合二十年，乖睽多聚集。常時飲酒別，今別輒飲泣。君曰吾老矣，不覺兩袖溼。我年雖少君，白髮已揖揖。憶初京北門，送我馬暫立。自茲遭檻井，一落誰引汲。顛危偶脫死，藏竄甘自縶。但令身尚在，果得手重執。聞來喜迎前，貌改驚乍揖。別離才幾時，舊學廢百十。殘章與斷稿，草草各收拾。空窗語青燈，夜雨聽◇◇。明朝解舟南，歸翼縱莫戢。還期明月飲，幸此中秋及。酒酣弄篇章，四坐困供給。歡言正喧譁，別意忽於邑。日暮北亭上，濁醪聊共挹。輕橈動翩翩，晚水明熠熠。行心去雖迫，訣語出猶澀。歸來錄君詩，卷軸多◇◇。誰雲已老矣，意氣何◇岌。惜哉方壯時，千里足常◇。知之莫予深，力不足呼吸。嘆籲偶成篇，聊用綴君什。偶然來繼前賢跡，信矣皆如昔日言。諸縣豐登少公事，一家飽暖荷君恩。想公風采常如在，顧我文章不足論。名姓已光青史上，壁間谷貌任塵昏。◇嶭高城漢水邊，登臨誰與共躋攀。清川萬古流不盡，白鳥雙飛意自閒。可笑沉碑憂岸谷，誰能把酒對江山。少年我亦曾遊目，風物今思一夢還。槐柳來時綠未勻，開門節物一番新。踏青寒食追遊騎，賜火清明忝侍臣。拂面蜘蛛佔喜事，入簾蝴蝶報家人。莫瞠年少思歸切，白髮衰翁尚惜春。鬱郁河堤綠樹平，送君因得到東城。落花已盡鶯猶囀，垂柳初長蟬欲鳴。去年送客亦曾到，正值楊花亂芳草。人心不復故時歡，景物自隨時節好。感今懷昔復傷離，一別相逢知幾時。莫辭今日一樽酒，明日思君難重持。東吳山水天下秀，羨君輕舟片帆逼。江城月下夜聞歌，淮浦山前朝放溜。樂哉此行時未晚，萬壑千巖不知遠。可憐病客厭京塵，寂寞淹留已再春。扁舟待得東南下，猶更河橋送幾人。督府繁華久已闌，至今形勝可躋攀。山橫天地蒼茫外，花發池臺草莽間。萬井笙歌遺俗在，一◇風月屬君閒。遙知為我留真賞，恨不相隨暫解顏。與君結交深，相濟同水火。文章發春葩，節行凜筠笴。吾才已愧君，子齒又先我。君惡予所非，我許子云可。厥趣共乖時，畏塗難轉輠。道肥家所窮，身老志彌果。每嗟遊從異，有甚樊籠鎖。天匠染青紅，花腰呈嫋娜。苟能杯酌同，直待冠巾墮。無欺校讎貧，鹽米尚餘顆。江左衣冠世有名，幾人今復振家聲。朝廷獨立清冰節，閭里歸來白首卿。志在言談猶慷慨，身閒耳目益聰明。長鬆野水誰為伴，顧我堪羞戀寵榮。嘉樹團團俯可攀，壓枝秋實漸斕斑。朱欄碧瓦清霜曉，粲粲繁星綠葉間。楚客有歸心，因聲道故岑。依依動春色，藹藹望香林。山日巖邊下，溪雲水上◇。遙知懷洛社，應復動鄉吟。畫舫齋前舊菊叢，十年開落任秋風。知君為我留紅◇，猶記栽花白髮翁。昔聞王子晉，把袂浮丘仙。金駿於此墮，吹笙不復還。玉蹄無跡久，澗草但荒煙。二室對迢嶢，群峰聳崷直。雲隨高下起，路轉參差碧。春晚桂叢深，日下山煙白。芝英已可茹，悠然想泉石。終闕晨霞照霧開，輕塵不動翠華來。魚遊碧沼涵靈德，花馥清香薦壽杯。夢聽鈞天聲杳默，日長化國景徘徊。自◇擊壤音多野，帝所賡歌亦許陪。因君朔風句，令我苦寒吟。離別時未幾，崢嶸歲再陰。驚飈擊曠野，餘響入空林。客路行役遠，馬蹄冰雪深。瞻言洛中舊，期我高陽吟。故館哭知己，新年傷客心。相逢豈能飲，惟有涕沾襟。昨日摘花初見桃，今日摘花還見李。晴風暖日苦相催，春物所餘知有幾。中年多病壯心衰，對酒思歸未得歸。不及牆根花與草，春來隨處自芳菲。池上雖然無皓魄，樽前殊未減清歡。綠醅自有寒中力，紅粉尤直燭下看。羅綺塵隨歌扇動，管絃聲雜雨荷乾。客舟閒臥王夫子，詩陣教誰主將壇。有芸黃其華，在彼眾草中。清香濯曉露，秀色搖春風。幸依華堂陰，一顧曾不蒙。大雅彼君子，偶來從學宮。文章高一世，論議伏群公。多識由博學，新篇匪雕蟲。唱酬爛眾作，光煇發幽叢。在物苟有用，得時寧久窮。可嗟凡草木，糞壤自青紅。煙霞天門深，靈泉吐巖側。雲溼顥氣寒，石老林腴碧。長鬆暫休坐，一酌煩心滌。孤舟日日去無窮，行色蒼茫杳靄中。山浦轉帆迷向背，夜江看鬥辨西東。滮田漸下雲間鴈，霜日初丹水上楓。蓴菜鱸魚方有味，遠來猶喜及秋風。匠智無遺巧，天形極幽探。謂我愛山者，為山列前檐。頹垣不數尺，萬嶮由心潛。或開如斷裂，或吐似谺谽。或長隨靡迤，或瘦露崆嵌。陰穴覷杳杳，高屏立嚵嚵。後出忽孤聳，群奔沓相參。靉若氣融結，突如鬼鐫鑱。昔歲貶荊楚，扁舟極東南。孤山馬當夾，兩岸臨江潭。常恨江水惡，輕風不留帆。峰巒千萬狀，可愛不可談。但欲借粉繪，圖之掛紈縑。豈如几席間，百態生濃纖。暮雲點新翠，孤煙起朝嵐。況此窮冬節，陰飈積凝嚴。幽齋喜深處，遠目生遐瞻。晝臥不移枕，晨興自開簾。吾聞君子居，出處無常佔。卷道或獨善，施物仁貴兼。於時苟無益，懷祿古所慚。嵩山幸不遠，薇蕨豈不甘。自可結幽侶，披雲老溪巖。胡為不即往，一室安且恬。辱子贈可愧，因詩以自讒。瑤林瓊樹影交加，誰伴山翁醉帽斜。自把金船浮白蟻，應須紅粉唱梅花。北園數畝官牆下，嗟我官居如傳舍。滹沱北渡馬踏冰，西山病歸花已謝。落英不見空繞樹，細草初長猶可藉。空園一鎖不復窺，不覺芳蹊繁早夏。隔牆時時聞好鳥，如得嘉客聽清話。今朝試去繞園尋，綠李橫枝礙行馬。蒲萄憶見初引蔓，翠葉陰陰還滿架。紅榴最晚子已繁，猶有殘花藏葉罅。人生有酒復何求，官事無了須偷暇。古云伏日當早歸，況今著令許休假。能來解帶相就飲，為子掃月開風榭。未歸歸即秉鴻鈞，偷醉關亭醉幾春。與物有情寧易得，莫嗔花解久留人。文章天下無雙譽，伯仲人間第一流。出入兩朝推舊德，周旋三事著嘉謀。從容進退身名泰，寵錫哀榮禮數優。棠棣從來敦友愛，九原相望接鬆楸。桂籍青衫憶共遊，憐君華髮始為州。身行南鴈不到處，山與北人相對愁。莫為高才輕遠俗，當令遺老識賢侯。三年解組來解日，吾已先耕潁水頭。積雪猶封蒙頂樹，驚雷未發建溪春。中州地暖萌芽早，入貢宜先百物新。十里樓臺歌吹繁，揚州無復似當年。古來興廢皆如此，徒使登臨一慨然。野色混晴嵐，蒼茫辨煙樹。行人下山道，猶向都門去。日色弄晴川，時時錦鱗躍。輕飛若下韝，豈畏風灘惡。人歸晚渚靜，獨傍漁舟落。莫笑青州太守頑，三齊人物舊安閒。晴明風日家家柳，高下樓臺處處山。嘉客但當傾美酒，青春終不換頹顏。惟◇未報君恩了，昨日盧公衣錦還。上霄降靈氣，鍾此千年禽。幽閒靖節性，孤高伯夷心。頡頻紫霄垠，飄颻滄浪潯。嶽湛有仙姿，鈞韶無俗音。毛滋月華淡，頂粹霞光深。目流泉客淚，翅垂羽人襟。騰漢雪千丈，點溪霜半尋。纖喙礪青鐵，修脛雕碧琳。巖棲幹溪樹，澤飲卑朱泠。鸞皇自壎箎，燕雀徒商參。獨翅聳瓊枝，群舞傾瑤林。病餘霞雲段，夢迴鬆吹吟。靜嫌鸚鵡言，高笑鴛鴦淫。金清冷澄澈，玉格寒蕭森。潔白不我恃，腥羶非所任。稻粱不得已，蟣蝨胡為侵。天池憶鵬遊，雲羅傷鳳沈。風流超縞素，雅淡絕規箴。相親長道情，偶見銷煩襟。西漢惜馮唐，華皓欲投簪。南朝仰衛玠，清羸疑不禁。端如方直臣，處群良足欽。介如廉退士，驚秋猶在陰。幾誚鷹隼鷙，羈韝俄見臨。還嗤鳧鷖貪，弋繳終就禽。乘軒乃一芥，空籠仍偶金。片雲伴遙影，冥冥越煙岑。長飈送逸響，亭亭出霜砧。蓬瀛忽往來，桑田成古今。願下八佾庭，鼓舞薰風琴。憶從太學諸生列，我尚弱齡君秀髮。同時並薦幾存亡，一夢十年如倏忽。壯心君未減青春，多難我今先白髮。山花撩亂鳥綿蠻，更盡一樽明日別。綠髮方瞳瘦骨輕，飄然乘鶴去吹笙。郡齋獨坐風生竹，疑是疑登長嘯聲。秋色滿郊原，人行禾黍間。雉飛橫斷澗，燒響入空山。野水蒼煙起，平林夕鳥還。嵩嵐久不見，寒碧更孱顏。風吹城頭秋草黃，仰見鳴鴈初南翔。秋草風吹春復綠，南鴈北飛聲肅肅。城下臺邊桃李蹊，憶初披荒手植之。雪消冰解草木動，因記鴻鴈將歸時。爾來十載空遺蹟，飛鴈年年蹊，憶初披荒手植之。雪消冰解草木動，因記鴻鴈將歸時。爾來十載空遺蹟，飛鴈年年自南北。臺傾餘址草荒涼，樹老無花春寂歷。東州太守詩尤美，組織文章爛如綺。長篇大句琢方石，一日都城傳百紙。我思古人無不然，慷慨功名垂百年。沉碑身後念陵谷，把酒泣下悲山川。一時留賞雖邂逅，後世傳之因不朽。幾幅歸帆不暫停，吳天遙望鬥牛橫。香薰翠被乘青翰，波暖屏風詠紫莖。江水自隨潮上下，月輪閒與蚌虧盈。河橋折柳傷離後，更作南雲萬里行。山勢百里見，新亭壓其巔。群峰漸靡迤，高下相綿聯。下窺疑無地，杳藹但蒼煙。是時新雨餘，眾壑鳴春泉。林籟靜更響，山光晚逾鮮。巖花為誰開，春去夏猶妍。野鳥窺我醉，溪雲留我眠。日暮山風來，吹我還醒然。醉醒各任物，雲鳥徒留連。古來交道愧難終，此會今時豈易逢。出處三朝俱白首，凋零萬木見青松。公能不遠來千里，我病猶堪釂一鍾。已勝山陰空興盡，且留歸駕為從容。憶昨九日訪君時，正見◇前兩叢菊。愛之慾繞行百匝，庭下不能容我足。折花卻坐時嗅之，已醉還家手猶馥。今朝我復到君家，兩菊◇前猶對束。枯莖槁葉苦風霜，無復滿叢金間綠。京師誰家不種花，碧砌朱欄敞華屋。奈何來對兩枯株，共坐窮檐何侷促。詩翁文字發天葩，豈比青紅凡草木。凡草開花數日間，天葩無根長在目。遂令我每飲君家，不覺長缾臥牆曲。坐中年少皆賢豪，莫怪我今雙鬢禿。須知朱顏不可恃，有酒當歡且相屬。太史頒時令，農家候土牛。青林自花發，黃屋為民憂。寶奩香歇掩鉛華，舊合春歸老監嗟。畫棟重來當日燕，玉欄猶發去年花。玉殿籤聲玉漏催，彩花金勝巧先裁。宿雲容與朝暉麗，共喜春隨曙色來。椒壁輕寒轉曉暉，珠簾不動暖風微。可憐春色來依舊，惟有餘香散不歸。內助從來上所嘉，新春不忍見新花。君王念舊憐遺族，常使無權保厥家。三辰明潤琁璣運，四氣均調玉燭光。共喜新年獻椒酒，惟將萬壽祝君不。吾年向世味薄，所好未衰惟飲茶。建溪苦遠雖不到，自少嘗見閩人誇。每嗤江浙凡茗草，叢生狼藉惟藏蛇。豈如含膏入香作金餅，蜿蜒兩龍戲以呀。其餘品第亦奇絕，愈小愈精皆露芽。泛之白花如粉乳，乍見紫面生光華。手持心愛不欲碾，有類弄印幾成窊。論功可以療百疾，輕身久服勝古麻。我謂斯言頗過矣，其實最能袪睡邪。茶官貢餘分寄，地遠物新來意嘉。親烹屢酌不知厭，自謂此樂真無涯。未言久食成手顫，已覺疾飢生眼花。客遭水厄疲捧◇，口吻無異蝕月◇。僮奴傍視疑復笑，嗜好乖僻誠堪嗟。更蒙酬句怪可駭，兒曹助噪聲哇哇。久客倦京國，言歸歲已冬。獨過伊水渡，猶聽洛城鍾。山色經寒綠，雲陰入暮重。臘梅孤館路，疲馬有誰逢。初仕便西轅，驪駒兩佩環。山河識天府，風雨度函關。桑柘千疇富，人煙萬井閒。欲為京洛詠，應苦簿書間。自我得曾子，於茲二十年。今又得吳生，既得喜且嘆。古士不◇出，百年猶比肩。區區彼江西，其產多材賢。吳生初自疑，所擬豈其倫。我始見曾子，文章初亦然。崑崙傾黃河，渺漫盈百川。決疏以道之，漸斂收橫瀾。東溟知所歸，識路到不難。吳生始見我，袖藏新文篇。忽從布褐中，百寶寫我前。明珠雜璣貝，磊砢或不圓。問生久懷此，奈何初無聞。吳生不自隱，欲吐羞俛顏。少也不自重，不為鄉人憐。中雖知自悔，學問苦賤貧。自謂久而信，力行困彌堅。今來決疑惑，幸冀蒙洗湔。我笑謂吳生，爾其聽我言。世所謂君子，何異於眾人。眾人為不善，積微成滅身。君子能自知，改過不逡巡。惟於斯二者，愚智遂以分。顏回不貳過，後世稱其仁。孔子過而更，日月披浮雲。子路初來時，雞冠佩豭豚。斬蛟射白額，後卒為名臣。子既悔其往，人誰御其新。醜夫祀上帝，孟子豈不雲。臨行贈此言，庶可以書紳。寒日照窮巷，荊扉晨未開。驚聞遠方信，有客渡江來。開緘復何喜，宛若見瓊瑰。一爾乖出處，未嘗持酒杯。官閒隱朝市，歲暮慘風埃。音書日可待，春鴈暖應回。三朝竊寵幸逢辰，晚節恩深許乞身。無用物中仍老病，太平時得作閒人。鳴琴酌酒留嘉客，引水栽花過一春。惟恨江淹才已盡，難酬開府句清新。子謂莫飲酒，我謂莫作詩。花開木落蟲鳥悲，四時百物亂我思。朝吟搖頭暮蹙眉，雕肝琢腎聞退之。此翁此語還自違，豈如飲酒無所知。自古不飲無不死，惟有為善不可遲。功施當世聖賢事，不然文章千載垂。其餘酩酊一◇酒，萬事崢嶸皆可齊。腐腸糟肉兩家說，計較屑屑何其卑。死生壽夭無足道，百年長短才幾時。但飲酒，莫作詩，子其聽我言非痴。聖人作神兵，以定天下厄。蚩尤發靈機，干將構雄績。橐龠天地開，爐冶陰陽闢。南帝輸火精，西皇降金液。炎炎昆岡熒，洶洶洪河擘。雷霆助意氣，日月淪精魄。神氣不在大，錯落就三尺。直淬靈溪泉，橫磨太行石。雄雌威並立，晝夜光相射。提攜風雲生，指顧煙霞寂。堅剛正人心，耿介志士跡。初疑成夏鼎，魑魅世所適。又若引吳刀，犀象謂無隔。截波◇尾滑，脫浪鯨牙直。頑冰掛陰溜，皎月乘孤隙。河角起彗氣，雲罅露秋碧。曉鐔星斗爛，夜匣飛龍宅。舞酣霰雪回，彈俊球琳擊。鮮搖霅水光，膩刮湘山色。青蛟渴雨瘦，素虺蟠霜瘠。清音鏘以鳴，寒姿堅且澤。鬼類喪影響，佞黨摧肝膈。一旦會神武，四海屠凶逆。周王奉天討，商郊千里亦。楚子揚軍聲，秦師萬首白。祥輝冠吳楚，殺氣橫燕易。與君斬鰲足，八極停震虩。與君刜鵬翼，三辰增煥赫。莫使化猿翁，辱我為幻惑。莫使暴虎人，屈我執仇敵。尊嚴俟冠冕，左右舞干鏚。功成不可留，延平空霹靂。予昔走南宮，江湖浩然涉。今來厭塵土，常懷把輕楫。聞君東南行，山水恣登躡。秋江湛已清，樹色映丹葉。羨君舟插◇，去若魚鼓鬣。君家兄弟才，門族當世甲。行期薦賢書，疾驛來上合。蠻荊鮮人秀，厥美為物怪。禽鳥得之多，山雞稟其粹。眾彩爛成文，真色不可繪。仙衣霓紛披，女錦花綷縩。輝華日光亂，眩轉目睛憊。高田啄秋粟，下澗飲寒瀨。清唳或相呼，舞影還自愛。豈知文章累，遂使網羅掛。及禍誠有媒，求友反遭賣。有身乃吾患，斷尾亦前戒。不群世所驚，其美眾之害。稻粱雖雲厚，樊縶豈為泰。山林歸無期，羽翮日已鎩。用晦有前言，書之可為誡。數竿蒼翠寫生綃，寄我公齋伴寂寥。不待雪霜常凜凜，雖無風雨自蕭蕭。嗟予心志俱憔悴，羨子文章騁富饒。嗣以嘉篇誠厚貺，遠慚為報乏瓊瑤。火禁開何晚，春芳半已凋。柳風兼絮墜，榆雨帶錢飄。淚翦蘭膏盡，弦虧桂魄消。祓蘭流水曲，遊禊一相招。漢郎清曉赤墀趨，楚老西來望隼旟。侍史護衣薰蕙草，轆轤要◇從驪駒。陽春繞雪歌低扇，油幕連雲水泛渠。千里修門對涔浦，好尋遺玦吊三閭。少年鄉譽嘆才淹，六十猶隨貢士函。握手親朋驚白髮，還家閭里看青衫。閣涵空翠連衡阜，門枕寒江落楚帆。試問塵埃勤鬥祿，何如琴酒老雲巖。斑然錦翼花簇簇，雄雌相隨樂不足。抱雛出卵翅羽成，豈料一朝還反目。人言嫁雞逐雞飛，安知嫁鳩被鳩逐。古來有盛必有衰，富貴莫忘貧賤時。女棄父母嫁曰歸，中道舍君何所之。天生萬物各有類，誰謂鳥獸為無知。雖無仁義有情愛，苟聞此言寧不悲。使君居處似山中，吏散焚香一室空。雨過紫苔惟鳥跡，夜涼蒼檜起天風。白醪酒嫩迎秋熟，紅棘林繁喜歲豈。寄語瀛洲未歸客，醉翁今已作僊翁。萬物各有役，無心獨浮雲。遂令幽居客，日與山雲親。植桂比芳操，佩蘭思潔身。何必濯於水，本無纓上塵。賢侯謝郡歸，從遊樂吾黨。林泉富餘地，卜築疏陳莽。是時春正中，來燕音下士。若賀大廈成，喜留眾賓賞。得名因談笑，揮墨粲題榜。所誇賢豪盛，豈止池榭廣。人心樂且閒，鳥意頡而頏。吟樽敞花軒，醉枕酣風幌。輕雲薄藻棟，初日麗珠網。紅袂生暗香，清弦泛餘響。林深隱飛蓋，岸曲遲去槳。波光欄檻明，竹飛衣巾爽。虛容涼樾入，影與文漣蕩。晨◇轉綠蕙，夕雨滋膏壤。嘉辰喜盍朋，命駕期屢往。觴詠陶淑真，世俗豈吾仿。得以為勝遊，蕭然散煩想。公子固好士，世德復可象。今此大基構，不圖專奉養。美哉風流存，來葉足師仰。信馬尋春踏雪泥，醉中山水弄清輝。野僧不用相迎送，乘興閒來興盡歸。洞門常自起煙霞，泂穴傍穿透溪谷。朝看石上片雲陰，夜半山前春雨足。青松行盡到山門，亂峰深處開方丈。已能宴坐老山中，何用聲名傳海上。樂郊何所樂，所樂從公遊。三日公不出，其民蹙然愁。一聞車馬音，從者如雲浮。吾問鄆之人，無乃失業不。雲惟安其業，然後樂其休。樂郊何所有，胡不考公詩。有山在其東，有水出逶夷。有臺以臨望，有沼以遊嬉。俯仰迷上下，朱欄映清池。草木非一種，青紅隨四時。其餘雖瑣屑，處置各有宜。樂郊何以名，吾為本其意。自古賢哲人，所存非一世。當時偶然跡，來者因不廢。鄆非公久留，公去民孰賴。此亭公所登，此樹公所憩。俾民百年思，豈取一日醉。投館野花邊，羸驂晚不前。山橋斷行路，溪雨漲春田。樹冷無棲鳥，村深起暮煙。洛陽山已盡，休更望伊川。不聽哀箏二十年，忽逢纖指弄鳴弦。◇蠻巧囀花間舌，嗚咽交流冰下泉。常謂此聲今已絕，問渠從小自誰傳。樽前笑我聞彈罷，白髮蕭然涕泫然。庭樹忽改色，秋風動其枝。物情未必爾，我意先已悽。雖恐芳節謝，猶忻早涼歸。起步雲月暗，顧瞻星斗移。四時有大信，萬物誰與期。故人在千里，歲月令我悲。所嗟事業晚，豈惜顏色衰。廟謀今謂何，胡馬日以肥。先生二十年東魯，能使魯人皆好學。其間張續與李常，剖琢珉石得天璞。大圭雖不假雕瑑，但未磨礲出圭角。二生固是天下寶，豈與先生私褚橐。先生示我何矜誇，手攜文編謂新作。得之數日未暇讀，意欲百事先屏卻。夜歸獨坐南窗下，寒燭青熒如熠爚。病眸昏濁乍開緘，燦若月星明錯落。辭嚴意正質非俚，古味雖淡醇不薄。千年佛老賊中國，禍福依憑群黨惡。拔根掘窟期必盡，有勇無前力何犖。乃知二子果可用，非獨詞堅由志確。朝廷清明天子聖，陽德匯進群陰剝。大烹養賢有列鼎，豈久師門共藜藿。予慚職諫未能薦，有酒且慰先生酌。俯檻臨流蕙徑深，平泉花木繞陰森。蛙鳴鼓吹春喧耳，草暖池塘夢費吟。賭墅乞甥賓對弈，驚鴻送目手揮琴。嗟予遠捧從軍檄，不得披裘五月尋。百尺樓頭萬疊山，楚江南望隔晴煙。雲藏白道天垂幕，簾卷黃昏月上弦。桑落蒲城催熟酒，柳衰章陌感凋年。發光如葆寧禁恨，不待為郎已颯然。少年相與探花開，老病惟愁節物催。蹉跎歸計荒三徑，牢落生涯泥一杯。潁上先生招不起，沂州太守亦歸來。自媿國恩終莫報，尚貪榮祿此徘徊。密葉花成子，新巢燕引雛。君心多感舊，誰獻闢兵符。有司精考核，中第為公卿。本基在積習，優學登榮名。吾子齒尚少，加勤無自輕。努力圖樹立，庶幾終有成。落日叩溪門，西溪復何所。人侵樹裡耕，花落田中雨。平野見南山，荒臺起寒霧。歌舞昔雲誰，今人但懷古。樹陰初合苔生暈，花蕊新成蜜滿脾。鶯燕各歸巢哺子，蛙魚共樂雨添池。少年春物今如此，老病衰翁了不知。飽食杜門何所事，日長偏與睡相宜。涼生玉宇來風細，日永金徒報漏稀。皎潔冰壺清水殿，三千爭捧赭黃衣。仙盤冷泛銀河露，紈扇香搖綠蕙風。禁掖自應無暑氣，瑤臺金闕水精宮。連環結連帶，贈君情不忘。暫別莫言易，一夕九迴腸。落日堤上行，獨歌攜手曲。卻憶攜手人，處處春華綠。積雪照清晨，東風冷著人。年光向老速，物意逐時新。貰酒閒邀客，披裘共探春。猶能自勉強，顧我莫辭頻。子聰江山稟，弱歲擅奇譽。盱衡恣文辯，落筆妙言語。胡為冉冉趨，三十滯公府。美璞思善價，浮雲有夷路。大雅惡速成，俟命宜希古。孤桐百尺拂非煙，鳳去鸞歸夜悄然。滄海風高愁燕遠，扶桑春老記蠶眠。槎流千里才成曲，桂魄經旬始下弦。獨有金人寄遺恨，曉盤雲淚冷涓涓。來時宮柳綠初勻，坐見紅芳幾番新。蜂蜜滿房花結子，還家何處覓殘春。桂樹鴛鴦起，蘭苕翡翠翔。風高絲引絮，雨罷葉生光。蝶粉花沾紫，蜂茸露溼黃。愁酲與消渴，容易為春傷。雲際依依認舊林，斷崖荒磴路難尋。西山望見朝來雨，南澗歸時渡處深。年豐千里無夜警，吏退一室焚清香。青春固非老者事，白日自為閒人長。祿厚豈惟◇飽食，俸餘仍足買輕裝。君恩天地不違物，歸去行歌潁水傍。晴原霜後若榴紅，佳節登臨興未窮。日泛花光搖露際，酒浮山色入樽中。金壺恣灑毫端墨，玉麈交揮席上風。惟有淵明偏好飲，籃輿酩酊一衰翁。玉光瑩潤錦斕斑，霜雪經多節愈堅。珍重故人相贈意，扶持衰病過殘年。日長漸覺逍遙樂，何況終朝無事人。安得遂為無事者，人間萬慮不關身。輕舟轉孤嶼，幽蒲漾平波。回看望佳處，歸路逐魚歌。當年下澤驅羸馬，今見犀兵擁碧油。位望愈隆心愈靜，每來臨水翫遊鯈。傾壺豈徒強君飲，解帶且欲留君談。洛陽舊友一時散，十年會合無二三。京師旱久塵土熱，忽值晚雨涼纖纖。滑公井泉釀最美，赤泥印酒新開緘。更吟君句勝啖炙，杏花妍媚春酣酣。吾交豪俊天下選，誰得眾美如君兼。詩工鑱刻露天骨，將論縱橫輕玉鈐。遺編最愛孫武說，往往曹杜遭夷芟。關西幕府不能闢，隴山敗將死可慚。嗟餘身賤不敢薦，四十白髮猶青衫。吳興太守詩亦好，往奏玉琯和英鹹。杯行到手莫辭醉，明日舉棹天東南。陰陽乖錯亂五行，窮冬山谷暖不冰。一陽且出在地上，地下誰發萬物萌。太陰當用不用事，蓋由奸將不斬虧國刑。遂令邪風伺間隙，潛中瘟疫於疲氓。神哉陛下至仁聖，憂勤懸禱通精誠。聖人與天同一體，意未發口天已聽。忽收寒威還水官，正時肅物凜以清。寒風得勢獵獵走，瓦乾霰急落不停。恍然天地半夜白，群雞失曉不及鳴。清晨拜表東上合，鬱郁瑞氣盈宮庭。退朝騎馬下銀闕，馬滑不慣行瑤瓊。晚趨賓館賀太尉，坐覺滿路流歡聲。便開西園掃徵步，正見玉樹花凋零。小軒卻坐對山石，拂拂酒面紅煙生。主人與國共休慼，不惟喜悅將豐登。須憐鐵甲冷徹骨，四十餘萬屯邊兵。望海亭亭古堞間，獨憑危檻俯人寰。苦寒冰合分流水，欲雪雲垂四面山。髀肉已消嗟病骨，凍醪猶可慰愁顏。潁田二頃春蕪沒，安得柴車自駕還。草上紅多枝上稀，芳條綠萼憶來時。見桃著子始歸後，誰道仙花開落遲。臘雪初銷上古臺，桑郊向日彩旗開。山橫南陌城中見，春逐東風海上來。老去每驚新歲換，病多能使壯心摧。自嗟空有東陽瘦，覽物◇無八詠才。庠序制猶闕，鄉閭教不行。古於經學政，今也藝虛名。來者益可鄙，待之因愈輕。無徒誚其陋，講勸在公卿。檐前洛陽道，下聽走轅聲。樹蔭春城綠，山明雪野晴。雲藏天外闕，日落柳問營。緩步應多樂，壺歌詠太平島嶼鬆門數里長，懸崖對起碧峰雙。可憐勝境當窮塞，翻使留人戀此邦。亂石驚灘喧醉枕，淺沙明月入船窗。因遊始覺南來遠，行盡荊江見蜀江。佛說吾不學，勞師忽款關。吾方仁義急，君且水雲閒。意淡宜松鶴，詩清叩佩環。林泉苟有趣，何必市廛間。石徑方盤紆，雙峰忽中斷。呀豁青冥間，畜洩煙雲亂。杉蘿試舉手，自可階天漢。路入石門見，蒼蒼深霞間。雲生石砌潤，木老天風寒。客來依返照，徙倚聽山蟬。望望不可到，行行何屈盤。一逕林杪出，千巖雲下看。煙嵐半明滅，落照在峰端。洗出峰巒看臘雪，栽成花木趁新年。史君功行今將滿，誰肯同來作地仙。秋露藹已繁，迢迢星漢回。皎潔庭際月，流光依井苔。有客愛涼景，幽軒為君開。所思不可極，但慰清風來。亂石瀉溪流，跳波濺如雪。往來川上人，朝暮愁灘闊。更待浮雲散，孤舟弄明月。日暖東山去，鬆門數裡斜。山林隱者趣，鍾鼓梵王家。地僻遲春節，風晴變物華。雲光漸容與，鳴哢已交加。冰下泉初動，煙中茗未芽。自憐多病客，來探欲開來。芳荃奠蘭酌，共吊松林裡。溪口望山椒，但見浮雲起。訪古高臺半已傾，春郊誰從彩旗行。喜聞車馬人同樂，慣聽笙歌鳥不驚。一徑崎嶇入谷中，翠條紅刺罥春叢。花深時有人相應，竹密初疑路不通。昆丘蒙谷接新亭，畫舸悠悠春水生。欲覓揚州使君處，但隨風際管絃聲。一雨初消九陌塵，秉蘭修禊及芳辰。恩深始錫龍池宴，節正須知鳳歷新。紅琥珀傳杯瀲灩，碧琉璃瑩水奫淪。上林未放花齊發，留待鳴鞘出紫宸。行歌翠微裡，共下山前路。千峰返照外，一鳥投巖去。渡口晚無人，系舸芳洲樹。平湖十頃碧琉璃，四面清陰乍合時。柳絮已將春去遠，海棠應恨我來遲。啼禽似與遊人語，明月閒撐野艇隨。每到最佳堪樂處，卻思君共把芳◇。宿莽湘累怨，幽蘭楚俗謠。紫屏空自老，翠被豈能招。欲就蒼梧訴，愁迷澧浦遙。哀猿羌晝晦，悲鴃眾芳凋。紅壁丹砂板，瓊鉤翡翠翹。如何搴香灶，江上獨無憀。客路逢寒食，花山不見花。歸心隨北鴈，先向洛陽家。黍離不復雅，孔子修春秋。扶王貶吳楚，大法加諸侯。妄儒泥於魯，甚者雲黜周。大旨既已矣，安能討源流。遂令學者迷，異說相交鉤。黎生西南秀，挾策來東遊。有司不見採，春霜滑歸輈。自雲喜三傳，力欲探微幽。凡學患不強，苟至將焉廋。聖言簡且直，慎勿迂其求。經通道自明，下筆如戈矛。一敗不足衂，後功掩前羞。吾慕李漢超，為將勇無儔。養士三千人，人人百貔貅。關南三十年，天子不北憂。吾愛李允則，善覘多計籌。虜動靜寢食，皎如在雙眸。出入若變化，談笑摧敵謀。恩信浹南北，聲名落燕幽。二公材各異，戰守兩堪尤。天下不用兵，爾來三十秋。今其繼者誰，守冀得李侯。李侯年尚少，文武學彬彪。河朔一尺雪，北風暖貂裘。上馬擘長弓，白羽飛金鍭。臨行問我言，我◇本儒鯫。漢超雖已久，故老尚歌謳。允則事最近，猶能想風流。將此聊為贈，勉哉行無留。翠壁刻孱顏，煙霞啀步間。使君能愛客，朝夕弄山泉。春巖雨過春流長，置酒來聽山溜響。監中樓閣俯清池，雪裡峰巒開曉幌。須知清興無時已，酒美賓嘉自相對。席間誰伴謝公吟，日暮多逢山簡醉。淹留桂樹幾經春，野鳥巖花識使君。使君今是樽前客，誰與山泉作主人。受命分行攝上公，紫微人在玉華宮。樓臺碧瓦輝雲日，蓮芰清香帶水風。每接少年嗟老病，尚能聯句惱詩翁。凌晨已事追佳賞，綠李甘瓜興未窮。元會千官集，新春萬物同。測圭知日永，佔歲時時豐。檐欹碧瓦拂傾梧，玉井聲高轉轆轤。腸斷西樓驚穩夢，半留殘月照啼烏。相逢舊從事，新命忽臨戎。界上山河壯，軍中鼓角雄。朔風馳駿馬，寒雪射驚鴻。試取封侯印，何如筆硯功。沈約傷春思，嵇含倦久遊。帆歸黃鶴浦，人滯白蘋洲。乳燕差池遠，江禽格磔浮。物華真可玩，黑鬢恐逢秋。石屏自倚浮雲外，石路久無人跡行。我來攜酒醉其下，臥看千峰秋月明。庶子遺蹤留此地，寒巖徙倚弄飛泉。古人不見心可見，一片清光長皎然。雪裡花開人未知，摘來相顧共驚疑。便當索酒花前醉，初見今年第一枝。寒郊桑柘稀，秋色曉依依。野燒侵河斷，山鴉向日飛。行歌採樵去，荷鍤刈田歸。秫酒家家熟，相邀白竹扉。世事紛然百態新，西岡一醉十三春。自慚白髮隨年少，猶把金鍾勸主人。黃鳥亂飛深夏木，紅榴初發豔清晨。佳時易失閒難得，有酒重來莫厭頻。鳴騶入遠樹，飛蓋渡長橋。水闊鷺雙起，波明魚自跳。朱欄明綠水，古柳照斜陽。何處偏宜望，清漣對女郎。身驅漢馬踏胡霜，每嘆勞生祗自傷。氣候愈寒人愈北，不如徵鴈解隨陽。葉落秋水冷，眾鳥聲已停。陰氣入牆壁，百蟲皆夜鳴。蟲鳴催歲寒，唧唧機杼聲。時節忽已換，壯心空自驚。平明起照鏡，但畏白髮生。邦人盡說畏愁牛，不獨牛愁我亦愁。終日下山行百轉，卻從山腳望山頭。秋水澄清見發毛，錦鱗行處水紋搖。岸邊人影驚還去，時向綠荷深處跳。璅窗珠戶暖生煙，不覺新春換故年。眾卉爭妍競寺態，卻尋遺蹟獨依然。十里長街五鼓催，泥深雨急馬行遲。臥聽竹屋蕭蕭響，卻憶滁州睡足時。龍門長恨晚方登，便以忘年接後生。談劇每容陪玉麈，飲豪常憶困金觥。冰開御水春應綠，雲破淮天月自明。醉倒離筵聽別曲，醒來猶尚記餘聲。微風池沼輕澌漾，旭日樓臺瑞藹浮。四海懽聲歌帝澤，萬家春色滿皇州。長愛謫仙誇蜀道，送君西望重吟哦。路高黃鵠飛不到，花發杜鵑啼更多。清禁寒生鳳池水，繡衣榮照錦江波。昔年同舍青衿子，夾道歡迎鬢已皤。白首三朝社稷臣，壺漿來道擁如雲。金貂爭看真丞相，竹馬猶迎舊使君。豈止軒裳誇故里，已將鍾鼎勒元勳。不須授簡樽前客，好學平津自有文。繞郭雲煙匝幾重，昔人曾此感懷嵩。霜林落後山爭出，野菊開時酒正濃。解帶西風飄畫角，倚欄斜日照青松。會須乖醉攜嘉客，踏雪來看群玉峰。為憐碧砌宜佳樹，自斸蒼苔選綠叢。不向芳菲趁開落，直須霜雪見青◇。披條泫轉清晨露，響葉蕭騷半夜風。時掃濃陰北窗下，一枰閒且伴衰翁。東南天闊漾歸流，西北雲高斷寸眸。明月隨人來遠浦，青山答鼓送行舟。歸心逐夢成魚鳥，夜漢看星識鬥牛。釅酒開樽誰共醉，清江聊且玩遊鯈。東州負海圻，風物老依依。歲熟鴉聲樂，天寒鴈過稀。跨鞍驚髀骨，數帶減腰圍。卻羨常夫子，終年獨掩扉。寒窗明夜月，散帙耿燈火。破硯裂冰澌，敗席薦霜笴。廢書浩長吟，想子實勞我。清篇追曹劉，苦語侔島可。酣飲每頹山，談笑工炙輠。駕言當有期，歲晚何未果。幽夢亂如雲，別愁牢若鎖。雪水漸漣漪，春枝將婀娜。客心莫遲留，苑葩即紛墮。何當迎笑前，相逢嘲飯顆。君家花幾種，來自洛之濱。惟我曾遊洛，看花若故人。芳菲不改色，開落幾經春。陶令來常醉，山公到最頻。曲池涵草樹，啼鳥悅鬆筠。相德今方賴，思歸未有因。雲散風流歲月遷，君恩曾不減當年。非因掩面留遺愛，自為難忘窈窕賢。冰壺凝皓彩，水殿漾輕漣。繡繭誇新巧，縈絲喜續年。黃金仙杏粉，赤玉海榴房。共鬥今朝勝，盈襜百草香。古今風俗記佳辰，樂事深宮日日新。巧女金盤絲五色，皇家玉曆壽千春。寒川消積雪，凍浦漸通流。日暮人歸盡，沙禽上釣舟。夏篁解籜陰加樛，臥齋公退無喧囂。清和況復值佳月，翠樹好鳥鳴咬咬。芳◇有酒美可酌，胡為欲飲先長謠。人生暫別客秦楚，尚欲泣淚相攀邀。況茲一訣乃永已，獨使幽夢恨蓬蒿。憶予驅馬別家去，去時柳陌東風高。楚鄉留滯一千里，歸來落盡李與桃。殘花不共一日看，東風送哭聲嗷嗷。洛池不見青春色，白楊但有風蕭蕭。姚黃魏紫開次第，不覺成恨俱零凋。榴花最晚今又拆，紅綠點綴如裙腰。年芳轉新物轉好，逝者日與生期遙。予生本是少年氣，瑳磨牙角爭雄豪。馬遷班固自歆向，下筆點竄皆嘲嘈。客來共坐說今古，紛紛落盡玉麈毛。彎弓或擬射石虎，又欲醉斬荊江蛟。自言剛氣貯心腹，何爾柔軟為脂膏。吾聞莊生善齊物，平日吐論奇牙聱。憂從中來不自遣，強叩瓦缶何譊譊。伊人達者向乃爾，情之所鍾況吾曹。愁填胸中若山積，雖欲強飲如沃焦。乃判自古英壯氣，不有此恨如何消。又聞浮屠說生死，滅沒謂若夢幻泡。前有萬古後萬世，其中一世獨虭蟧。安得獨酒一榻淚，欲助河水增滔滔。古來此事無可奈，不如飲此◇中醪。馬飢齧渴飲冰，北風捲地來崢嶸。馬悲躑躅人不行，日暮塗遠千山橫。我謂行人止嘆聲，馬當勉力無悲鳴。白溝南望如掌平，十里五里長短亭。臘雪銷盡春風輕，火燒原頭青草生。遠客還家紅袖迎，樂哉人馬歸有程。男兒雖有四方誌，無事何須勤遠徑。朝看樓上雲，日暮城南雨。路遠香車遲，迢迢向何所。寒夜分曹直，嚴城隔幾層。予慚批鳳詔，君嘆守螢燈。病骨羸漳浦，官書蠹羽陵。無嫌學舍冷，文字比清冰。淺山嶙嶙，亂石矗矗，山石磽聱車碌碌。山勢盤斜隨澗谷，側轍傾轅如欲覆。出乎兩崖之隘口，忽見百里之平陸。坡長◇峻牛力疲，天寒日暮人心速。楊褎忍飢官太學，得錢買此才盈幅。愛其樹老石硬，山迴路轉，高下曲直，橫斜隱見，妍媸向背各有態，遠近分毫皆可辨。自言昔有數家筆，畫古傳多名姓失。後來見者知謂誰，乞詩梅老聊稱述。古畫畫意不畫形，梅詩詠物無隱情。忘形得意知者寡，不若見詩如見畫。乃知楊生真好奇，此畫此詩兼有之。樂能自足乃為富，豈必金玉名高貲。朝看畫，暮讀詩，楊生得此可不飢。幾道顏之徒，沈深務覃聖。採藻薦良璧，文潤相輝映。入市羊駕車，談道犀為柄。時時一文出，往往紙價盛。無為戀丘樊，遂滯蒲輪聘。簾外星辰逐鬥移，紫河聲轉下雲西。九雛烏起城將曙，百尺樓高月易低。露裛蘭苕惟有淚，秋荒桃李不成蹊。西堂吟思無人助，草滿池塘夢自迷。凜凜節奇霜澗◇，昭昭心瑩玉壺冰。正身尚可清風俗，當暑何須厭鬱蒸。麈柄屢揮容請益，龍門雖峻忝先登。立朝行己師資久，寧止篇章此服膺。曲欄高柳拂層檐，卻憶初栽映碧潭。人昔共遊今孰在，樹猶如此我何堪。壯心無復身從老，世事都銷酒半酣。後日更來知有幾，攀條莫惜駐徵驂。賜飲初逢禊節佳，昆池新漲碧無涯。九門寒食多遊騎，三月春陰正養花。共喜流觴修故事，自憐雙鬢惜年華。鳳城殘照歸鞍晚，禁御無風柳自斜。