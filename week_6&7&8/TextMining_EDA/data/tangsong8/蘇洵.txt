涼月如眉掛柳灣，越中山色鏡中看。蘭溪三日桃花雨，半夜鯉魚來上灘。天秋月又滿，城闕夜千重。還作江南會，翻疑夢裡逢。風枝驚暗鵲，露草覆寒蛩。羈旅長堪醉，相留畏曉鍾。沅湘流不盡，屈宋怨何深。日暮秋煙起，蕭蕭楓樹林。松下茅亭五月涼，汀沙雲樹晚蒼蒼。行人無限秋風思，隔水青山似故鄉。邊2草，邊草，邊草盡來兵老。山南山北雪晴，千里萬里月明。明月，明月，胡笳3一聲愁絕。蘇溪亭上草漫漫，誰倚東風十二闌。燕子不歸春事晚，一汀煙雨杏花寒。紫禁迢迢宮漏鳴，夜深無語獨含情。春風鸞鏡愁中影，明月羊車夢裡聲。塵暗玉階綦跡斷，香飄金屋篆煙清。貞心一任蛾眉妒，買賦何須問馬卿。丈夫四方誌，結髮事遠遊。遠遊歷燕薊，獨戍邊城陬。西風壟水寒，明月關山悠。酬恩仗孤劍，十年弊貂裘。封侯屬何人，蹉跎雪盈頭。老馬思故櫪，窮鱗憶深流。彈鋏動深慨，浩歌氣橫秋。報國期努力，功名良見收。卷籜正離披，新枝復蒙密。翛翛月下聞，褭褭林際出。豈獨對芳菲，終年色如一。歷歷愁心亂，迢迢獨夜長。春帆江上雨，曉鏡鬢邊霜。啼鳥雲山靜，落花溪水香。家人亦念我，與汝黯相忘。漢家旌幟滿陰山，不遣胡兒匹馬還。願得此身長報國，何須生入玉門關。悠悠南山雲，濯濯東流水。念我平生歡，託居在東里。失既不足憂，得亦不為喜。安貧固其然，處賤寧獨恥。雲閒虛我心，水清澹吾味。雲水俱無心，斯可長伉儷。明月臨滄海，閒雲戀故山。詩名滿天下，終日掩柴關。楚僧懷素工草書，古法盡能新有餘。神清骨竦意真率，醉來為我揮健筆。始從破體變風姿，一一花開春景遲。忽為壯麗就枯澀，龍蛇騰盤獸屹立。馳毫驟墨劇奔駟，滿坐失聲看不及。心手相師勢轉奇，詭形怪狀翻合宜。人人細問此中妙，懷素自言初不知。高樓重重閉明月，腸斷仙郎隔年別。紫蕭橫笛寂無聲，獨向瑤窗坐愁絕。魚沈雁杳天涯路，始信人間別離苦。恨滿牙床翡翠衾，怨折金釵鳳凰股。井深轆轤嗟綆短，衣帶相思日應緩。將刀斫水水復連，揮刃割情情不斷。落紅亂逐東流水，一點芳心為君死。妾身願作巫山雲，飛入仙郎夢魂裡。少別華陽萬里遊，近南風景不曾秋。紅芳綠筍是行路，縱有啼猿聽卻幽。夜靜河漢高，獨坐庭前月。忽起故園思，動作經年別。乳燕入巢筍成竹，誰家二女種新谷。無人無牛不及犁，持刀斫地翻作泥。自言家貧母年老，長兄從軍未娶嫂。去年災疫牛囤空，截絹買刀都市中。頭巾掩面畏人識，以刀代牛誰與同。姊妹相攜心正苦，不見路人唯見土。疏通畦隴防亂苗，整頓溝塍待時雨。日正南岡下餉歸，可憐朝雉擾驚飛。東鄰西舍花發盡，共惜餘芳淚滿衣。山行分曙色，一路見人稀。野鳥啼還歇，林花墮不飛。雲迷棲鶴寺，水澀釣魚磯。回首天將暝，逢僧話未歸。野水連天碧，峰巒入海青。滄浪者誰子，一曲醉中聽。閒居倦時燠，開軒俯平林。雷聲殷遙空，雲氣布層陰。川上風雨來，灑然滌煩襟。田家共歡笑，溝澮亦已深。團團聚鄰曲，斗酒相與斟。樵歌野田中，漁釣滄江潯。蒼天暨有念，悠悠終我心。漾舟晴川裡，掛席候風生。臨泛何容與，愛此江水清。蘆洲隱遙嶂，露日映孤城。自顧疏野性，屢忘鷗鳥情。聊復於時顧，暫欲解塵纓。驅馳非吾願，虛懷浩已盈。巫山峨峨高插天，危峰十二凌紫煙。瞿塘嘈嘈急如弦，洄流勢逆將覆船。雲梯豈可進，百丈那能牽？陸行巉巖水不前。灑淚向流水，淚歸東海邊。含愁對明月，明月空自圓。故鄉回首思綿綿，側身天地心茫然。巖雲掩竹扉，去鳥帶餘暉。地僻生涯薄，山深俗事稀。養花分宿雨，剪葉補秋衣。野渡逢漁子，同舟蕩月歸。自憶專房寵，曾居第一流。移恩向他處，暫妒不容收。夜靜管絃絕，月明宮殿秋。空將舊時意，長望鳳凰樓。泊舟古城下，高閣快登眺。大江會彭蠡，群峰豁玄嶠。清影涵空明，黛色凝遠照。碑留太史書，詞刻長公調。絕粒感楚囚，丹衷猶照耀。懷哉不可招，憑闌一悲嘯。出門行路難，富貴安可期。淮陰不免惡少辱，阮生亦作窮途悲。顛倒英雄古來有，封侯卻屬屠沽兒。長安車馬隨輕肥，青雲賓從紛交馳。白眼向人多意氣，宰牛烹羊如折葵。宴樂寧知白日短，時時醉擁雙蛾眉。揚雄閉門空讀書，門前碧草春離離。不如拂衣且歸去，世上浮名徒爾為。歲晚齋居寂，情人動我思。每因一尊酒，重和百篇詩。月冷猿啼慘，天高雁去遲。夜郎流落久，何日是歸期。濯濯長亭柳，陰連灞水流。雨搓金縷細，煙褭翠絲柔。送客添新恨，聽鶯憶舊遊。贈行多折取，那得到深秋。江上雙飛鴻，飲啄行相隨。翔風一何厲，中道傷其雌。顧影明月下，哀鳴聲正悲。已無矰繳患，豈乏稻粱資。嗈嗈慕儔匹，遠集清江湄。中有孤文鵷，翩翩好容儀。共欣相知遇，畢志同棲遲。野田鴟鴞鳥，相妒復相疑。鴻志不汝較，奮翼起高飛。焉隨腐鼠欲，負此雲霄期。採菊上東山，山高路非遠。江湖乍遼夐，城郭亦在眼。晝日市井喧，閏年禾稼晚。開尊會佳客，長嘯臨絕巘。戲鶴唳且閒，斷雲輕不卷。鄉心各萬里，醉話時一展。喬木列遙天，殘陽貫平阪。徒憂徵車重，自笑謀慮淺。卻顧郡齋中，寄傲與君同。知疑奸叟謗，閒與情人話。猶是別時燈，不眠同此夜。寒燈揚曉焰，重屋驚春雨。應想遠行人，路逢泥濘阻。燈光照虛屋，雨影懸空壁。一向檐下聲，遠來愁處滴。楚僧話寂滅，俗慮比虛空。賴有殘燈喻，相傳昏暗中。雨聲亂燈影，明滅在空階。並枉五言贈，知同萬里懷。出戶不敢啼，風悲日悽悽。心知恩義絕，誰忍分明別。下阪車轔轔，畏逢鄉里親。空持床前幔，卻寄家中人。忽辭王吉去，為是秋胡死。若比今日情，煩冤不相似。補衲隨緣住，難違塵外蹤。木杯能渡水，鐵鉢肯降龍。到處棲雲榻，何年臥雪峰。知師歸日近，應偃舊房鬆。野居何處是，軒外一橫塘。座納薰風細，簾垂白日長。面山如對畫，臨水坐流觴。更愛閒花木，欣欣得向陽。杜宇聲聲喚客愁，故園何處此登樓。落花飛絮成春夢，剩水殘山異昔遊。歌扇多情明月在，舞衣無意彩雲收。東皇去後韶華盡，老圃寒香別有秋。四十無聞懶慢身，放情丘壑任天真。悠悠往事杯中物，赫赫時名扇外塵。短策看雲鬆寺晚，疏簾聽雨草堂春。山花水鳥皆知己，百遍相過不厭貧。金鴨香消欲斷魂，梨花春雨掩重門。欲知別後相思意，回看羅衣積淚痕。湘流分曲浦，繚繞古城東。岸轉千家合，林開一鏡空。人生無事少，心賞幾回同。且復忘羈束，悠悠落照中。迴環路不盡，歷覽意彌新。古木畲田火，澄江蕩槳人。緩歌尋極浦，一醉送殘春。莫恨長沙遠，他年憶此辰。背江居隙地，辭職作遺人。耕鑿資餘力，樵漁逐四鄰。麥秋桑葉大，梅雨稻田新。籬落栽山果，池塘養海鱗。放歌聊自足，幽思忽相親。餘亦歸休者，依君老此身。淮汴初喪亂，蔣山烽火起。與君隨親族，奔迸辭故里。京口附商客，海門正狂風。憂心不敢住，夜發驚浪中。雲開方見日，潮盡爐峰出。石壁轉棠陰，鄱陽寄茅室。淹留三十年，分種越人田。骨肉無半在，鄉園猶未旋。爾家習文藝，旁究天人際。父子自相傳，優遊聊卒歲。學成不求達，道勝那厭貧。時入閭巷醉，好是羲皇人。頃因物役牽，偶逐簪組輩。謗書喧朝市，撫己慚淺昧。世業大小禮，近通顏謝詩。念渠還領會，非敢獨為師。智力苦不足，黎甿殊未安。忽從新命去，復隔舊僚歡。曉路整車馬，離亭會衣冠。冰堅細流咽，燒盡亂峰寒。耆老相餞送，兒童亦悲酸。桐鄉寄生怨，欲話此情難。青樓昨夜東風轉，錦帳凝寒覺春淺。垂楊搖絲鶯亂啼，嫋嫋煙光不堪翦。博山吹雲龍腦香，銅壺滴愁更漏長。玉頰啼紅夢初醒，羞見青鸞鏡中影。儂家少年愛遊逸，萬里輪蹄去無跡。朱顏未衰訊息稀，腸斷天涯草空碧。陽關多古調，無奈醉中聞。歸夢吳山遠，離情楚水分。孤舟經暮雨，徵路入秋雲。後夜同明月，山窗定憶君。仙仗肅朝官，承平聖主歡。月沈宮漏靜，雨溼禁花寒。丹荔來金闕，朱櫻貢玉盤。六龍扶御日，只許近臣看。百年渾是客，白髮總盈顛。佛國三秋別，雲臺五色連。朝盤香積飯，夜甕落花泉。遙憶談玄地，月高人未眠。禪心如落葉，不逐曉風顛。猊坐翻蕭瑟，皋比喜接連。芙蓉開紫霧，湘玉映清泉。白晝談經罷，閒從石上眠。德士名難避，風流學濟顛。禮羅加璧至，薦鶚與雲連。塵世休飛錫，松林且枕泉。近聞離講席，聽雨半山眠。留歡方繼燭，此會豈他人。鄉里遊從舊，兒童內外親。夜深愁不醉，老去別何頻。莫折園中柳，相看惜暮春。謝相園西石徑斜，知君習隱暫為家。有時出郭行芳草，長日臨池看落花。春去能忘詩共賦，客來應是酒頻賒。五年不見西山色，悵望浮雲隱落霞。亂餘山水半凋殘，江上逢君春正闌。針自指南天窅窅，星猶拱北夜漫漫。漢陵帝子黃金碗，晉代神仙白玉棺。回首風塵千里外，故園煙雨五峰寒。兄弟泣殊方，天涯指故鄉。斷雲無定處，歸雁不成行。草莽人煙少，風波水驛長。上虞親渤澥，東楚隔瀟湘。古戍陰傳火，寒蕪曉帶霜。海門潮灩灩，沙岸荻蒼蒼。京輦辭芸閣，蘅芳憶草堂。知君始寧隱，還緝舊荷裳。邊草，邊草，邊草盡來共老。山南山北雪晴，千里萬里月明。明月，明月，胡笳一聲愁絕。漢苑鐘聲早，秦郊曙色分。霜凌萬戶徹，風散一城聞。已啟蓬萊殿，初朝鴛鷺群。虛心方應物，大扣欲幹雲。近雜雞人唱，新傳鳧氏文。能令翰苑客，流聽思氛氳。渺渺飛霜夜，寥寥遠岫鍾。出雲疑斷續，入戶乍舂容。度枕頻驚夢，隨風幾韻鬆。悠揚來不已，杳靄去何從。彷彿煙嵐隔，依稀巖嶠重。此時聊一聽，餘響繞千峰。看花無語淚如傾，多少春風怨別情。不識玉門關外路，夢中昨夜到邊城。酒泉布衣舊才子，少小知名帝城裡。一篇飛入九重門，樂府喧喧聞至尊。宮中美人皆唱得，七貴因之盡相識。南鄰北里日經過，處處淹留樂事多。不脫弊裘輕錦綺，長吟佳句掩笙歌。賢王貴主於我厚，駿馬蒼頭如己有。暗將心事隔風塵，盡擲年光逐杯酒。青門幾度見春歸，折柳尋花送落暉。杜陵往往逢秋暮，望月臨風攀古樹。繁霜入鬢何足論，舊國連天不知處。爾來倏忽五十年，卻憶當時思眇然。多識故侯悲宿草，曾看流水沒桑田。百人會中一身在，被褐飲瓢終不改。陌頭車馬共營營，不解如君任此生。犬吠空山響，林深一徑存。隔雲尋板屋，渡水到柴門。日晝風煙靜，花明草樹繁。乍疑秦世客，漸識楚人言。不記逃鄉里，居然長子孫。種田燒險谷，汲井鑿高原。畦葉藏春雉，庭柯宿旅猿。嶺陰無瘴癘，地隙有蘭蓀。內戶均皮席，枯瓢沃野餐。遠心知自負，幽賞詎能論。轉步重崖合，瞻途落照昏。他時願攜手，莫比武陵源。軺車忽枉轍，郡府自生風。遣吏山禽在，開樽野客同。古牆抽臘筍，喬木颺春鴻。能賦傳幽思，清言盡至公。城欹殘照入，池曲大江通。此地人來少，相歡一醉中。滄浪渡頭柳花發，斷續因風飛不絕。搖煙拂水積翠間，綴雪含霜誰忍攀。夾岸紛紛送君去，鳴棹孤尋到何處。移家深入桂水源，種柳新成花更繁。定知別後消散盡，卻憶今朝傷旅魂。館娃宮中露華冷，月落啼鴉散金井。吳王扶頭酒初醒，秉燭張筵樂清景。美人不眠憐夜永，起舞亭亭亂花影。新裁白苧勝紅綃，玉佩珠纓金步搖。回鸞轉鳳意自嬌，銀箏錦瑟聲相調。君恩如水流不斷，但願年年此同宵。東風吹花落庭樹，春色催人等閒去。大家為歡莫延佇，頃刻銅龍報天曙。蘭若倚西岡，年深鬆桂長。似聞葛洪井，還近贊公房。掛衲雲林淨，翻經石榻涼。下方一回首，煙露日蒼蒼。共有春山興，幽尋此日同。談詩訪靈徹，入社愧陶公。竹暗閒房雨，茶香別院風。誰知塵境外，路與白雲通。古井庇幽亭，涓涓一竇明。仙源通海水，靈液孕山精。久旱寧同涸，長年只自清。欲彰貞白操，酌獻使君行。楚人方苦熱，柱史獨聞蟬。晴日暮江上，驚風一葉前。蕩搖清管雜，幽咽野風傳。旅舍聞君聽，無由更晝眠。大江橫萬里，古渡渺千秋。浩浩波聲險，蒼蒼天色愁。三方歸漢鼎，一水限吳州。霸國今何在，清泉長自流。鄉人去欲盡，北雁又南飛。京洛風塵久，江湖音信稀。舊山知獨往，一醉莫相違。未得辭羈旅，無勞問是非。遙夜獨不寐，寂寥蓬戶中。河明五陵上，月滿九門東。舊知親友散，故園江海空。懷歸正南望，此夕起秋風。巴江秋欲盡，遠別更悽然。月照高唐峽，人隨賈客船。積雲藏嶮路，流水促行年。不料相逢日，空悲尊酒前。九門思諫議，萬里採風謠。關外逢秋月，天涯過晚潮。雁來雲杳杳，木落浦蕭蕭。空怨他鄉別，回舟暮寂寥。年來日日春光好，今日春光好更新。獨獻菜羹憐應節，遍傳金勝喜逢人。煙添柳色看猶淺，鳥踏梅花落已頻。東閤此時聞一曲，翻令和者不勝春。侍臣何事辭雲陛，江上彈冠見雪花。望闕未承丹鳳詔，開門空對楚人家。陳琳草奏才還在，王粲登樓興不賒。高館更容塵外客，仍令歸去待瓊華。楚鄉卑溼嘆殊方，鵩賦人非宅已荒。謾有長書憂漢室，空將哀些吊沅湘。雨餘古井生秋草，葉盡疏林見夕陽。過客不須頻太息，咸陽宮殿亦淒涼。幾年湖海挹餘芳，豈料蘭摧一夜霜。人世空傳名耿耿，泉臺杳隔路茫茫。碧窗月落琴聲斷，華表雲深鶴夢長。最是不堪回首處，九泉煙冷樹蒼蒼。寥亮來豐嶺，分明辨古鐘。應霜如自擊，中節每相從。靜聽非閒扣，潛應蘊聖蹤。風間時斷續，雲外更舂容。虛警和清籟，雄鳴隔亂峰。因之論知己，感激更難逢。衰病苦奔走，未嘗追舊遊。何言問憔悴，此日駐方舟。遠道曳故屐，餘春會高齋。因言別離久，得盡平生懷。拔翠五雲中，擎天不計功。誰能凌絕頂，看取日升東。求理由來許便宜，漢朝龔遂不為疵。如今謗起翻成累，唯有新人子細知。貧交相愛果無疑，共向人間聽直詞。從古以來何限枉，慚知暗室不曾欺。春風旅館長庭蕪，俯首低眉一老夫。已對鐵冠窮事本，不知廷尉念冤無。故侯將我到山中，更上西峰見遠公。共問置心何處好，主人揮手指虛空。野人無本意，散木任天材。分向空山老，何言上苑來。迢遙千里道，依倚九層臺。出處寧知命，輪轅豈自媒。更慚張處士，相與別蒿萊。暮角發高城，情人坐中起。臨觴不及醉，分散秋風裡。雖有明日期，離心若千里。前歡反惆悵，後會還如此。焉得夜淹留，一回終宴喜。羈遊復牽役，皆去重湖水。早晚泛歸舟，吾從數君子。祖帳臨鮫室，黎人擁鷁舟。坐藍高士去，繼組鄙夫留。白日落寒水，青楓繞曲洲。相看作離別，一倍不禁愁。移樽鋪山曲，祖帳查溪陰。鋪山即遠道，查溪非故林。悽然誦新詩，落淚沾素襟。郡政我何有，別情君獨深。禪庭古樹秋，宿雨清沈沈。揮袂千里遠，悲傷去住心。