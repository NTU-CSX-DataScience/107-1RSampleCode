故關衰草遍，離別自堪悲。路出寒雲外，人歸暮雪時。少孤為客早，多難識君遲。掩淚空相向，風塵何處期。, 雲開遠見漢陽城，猶是孤帆一日程。估客晝眠知浪靜，舟人夜語覺潮生。三湘愁鬢逢秋色，萬里歸心對月明。舊業已隨征戰盡，更堪江上鼓鼙聲。, 鷲翎金僕姑，燕尾繡蝥弧。獨立揚新令，千營共一呼。, 林暗草驚風，將軍夜引弓。平明尋白羽，沒在石稜中。, 月黑雁飛高，單于夜遁逃。欲將輕騎逐，大雪滿弓刀。, 野幕敞瓊筵，羌戎賀勞旋。醉和金甲舞，雷鼓動山川。
