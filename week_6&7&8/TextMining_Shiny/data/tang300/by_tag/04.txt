獨坐幽篁裡，彈琴復長嘯。深林人不知，明月來相照。, 床前明月光，疑是地上霜。舉頭望明月，低頭思故鄉。, 移舟泊煙渚，日暮客愁新。野曠天低樹，江清月近人。, 回樂峰前沙似雪，受降城外月如霜。不知何處吹蘆管，一夜徵人盡望鄉。, 別夢依依到謝家，小廊回合曲闌斜。多情只有春庭月，猶為離人照落花。, 更深月色半人家，北斗闌干南鬥斜。今夜偏知春氣暖，蟲聲新透綠窗紗。, 牛渚西江夜，青天無片雲。登舟望秋月，空憶謝將軍。餘亦能高詠，斯人不可聞。明朝掛帆席，楓葉落紛紛。, 今夜鄜州月，閨中只獨看。遙憐小兒女，未解憶長安。香霧雲鬟溼，清輝玉臂寒。何時倚虛幌，雙照淚痕幹。, 海上生明月，天涯共此時。情人怨遙夜，竟夕起相思。滅燭憐光滿，披衣覺露滋。不堪盈手贈，還寢夢佳期。, 高臥南齋時，開帷月初吐。清輝澹水木，演漾在窗戶。冉冉幾盈虛，澄澄變今古。美人清江畔，是夜越吟苦。千里共如何，微風吹蘭杜。, 長安一片月，萬戶搗衣聲。秋風吹不盡，總是玉關情。何日平胡虜，良人罷遠征。
