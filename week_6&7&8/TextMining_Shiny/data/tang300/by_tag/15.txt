寥落古行宮，宮花寂寞紅。白頭宮女在，閒坐說玄宗。, 故國三千里，深宮二十年。一聲何滿子，雙淚落君前。, 昨夜風開露井桃，未央前殿月輪高。平陽歌舞新承寵，簾外春寒賜錦袍。, 淚溼羅巾夢不成，夜深前殿按歌聲。紅顏未老恩先斷，斜倚薰籠坐到明。, 寂寂花時閉院門，美人相併立瓊軒。含情慾說宮中事，鸚鵡前頭不敢言。, 禁門宮樹月痕過，媚眼惟看宿鷺窠。斜拔玉釵燈影畔，剔開紅焰救飛蛾。, 紗窗日落漸黃昏，金屋無人見淚痕。寂寞空庭春欲晚，梨花滿地不開門。, 長樂宮連上苑春，玉樓金殿豔歌新。君門一入無由出，唯有宮鶯得見人。, 早被嬋娟誤，欲妝臨鏡慵。承恩不在貌，教妾若為容。風暖鳥聲碎，日高花影重。年年越溪女，相憶採芙蓉。, 十二樓中盡曉妝，望仙樓上望君王。鎖銜金獸連環冷，水滴銅龍晝漏長。雲髻罷梳還對鏡，羅衣欲換更添香。遙窺正殿簾開處，袍?宮人掃御床。, 玉階生白露，夜久侵羅襪。卻下水晶簾，玲瓏望秋月。
