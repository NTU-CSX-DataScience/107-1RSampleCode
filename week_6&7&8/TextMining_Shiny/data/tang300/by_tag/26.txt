打起黃鶯兒，莫教枝上啼。啼時驚妾夢，不得到遼西。, 懷君屬秋夜，散步詠涼天。空山松子落，幽人應未眠。, 戍鼓斷人行，邊秋一雁聲。露從今夜白，月是故鄉明。有弟皆分散，無家問死生。寄書長不達，況乃未休兵。, 涼風起天末，君子意如何。鴻雁幾時到，江湖秋水多。文章憎命達，魑魅喜人過。應共冤魂語，投詩贈汨羅。, 山暝聞猿愁，滄江急夜流。風鳴兩岸葉，月照一孤舟。建德非吾土，維揚憶舊遊。還將兩行淚，遙寄海西頭。, 清瑟怨遙夜，繞弦風雨哀。孤燈聞楚角，殘月下章臺。芳草已雲暮，故人殊未來。鄉書不可寄，秋雁又南迴。, 前年伐月支，城下沒全師。蕃漢斷訊息，死生長別離。無人收廢帳，歸馬識殘旗。欲祭疑君在，天涯哭此時。, 城上高樓接大荒，海天愁思正茫茫。驚風亂颭芙蓉水，密雨斜侵薜荔牆。嶺樹重遮千里目，江流曲似九迴腸。共來百越文身地，猶自音書滯一鄉。, 高臥南齋時，開帷月初吐。清輝澹水木，演漾在窗戶。冉冉幾盈虛，澄澄變今古。美人清江畔，是夜越吟苦。千里共如何，微風吹蘭杜。, 北山白雲裡，隱者自怡悅。相望試登高，心隨雁飛滅。愁因薄暮起，興是清秋髮。時見歸村人，沙行渡頭歇。天邊樹若薺，江畔洲如月。何當載酒來，共醉重陽節。, 山光忽西落，池月漸東上。散發乘夕涼，開軒臥閒敞。荷風送香氣，竹露滴清響。欲取鳴琴彈，恨無知音賞。感此懷故人，中宵勞夢想。
